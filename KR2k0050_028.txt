# -*- mode: mandoku-view; -*-
#+TITLE: 陝西通志
#+DATE: 2015-08-24 22:42:35.461195
#+PROPERTY: ID KR2k0050
#+PROPERTY: BASEEDITION WYG    
#+PROPERTY: JUAN 卷二十八
<pb:KR2k0050_WYG_028-1a>¶
欽定四庫全書¶
　陜西通志巻二十八¶
　　祠祀一(寺觀附/)¶
　五禮首吉國事攸隆泰壇鄜畤等於郊宫几筵榱桷¶
　崇德報功雲旂風駕萬福来同維彼二氏闡教闗中¶
　鳩摩譯義柱下遺蹤仙梵境界金碧蘢葱牖民覺世¶
　用召和豐作祠祀志第十二¶
　　西安府¶
<pb:KR2k0050_WYG_028-1b>¶
　社稷壇　在府城東康熙四年知府葉承祧建附郭¶
　　不置各縣如制雍正三年定每嵗祭社稷壇祭品¶
　　羊一豕一帛一鉶一籩四豆四簠二簋二刋圖通¶
　　行(府/冊)¶
　風雲雷雨山川壇　在府城西北知府葉承祧建各¶
　　縣如制(賈/志)¶
　文廟　在府治東南建自宋元至元中亷希憲修明¶
　　正綂間知府孫仁益增拓之正殿七間兩廡各十¶
<pb:KR2k0050_WYG_028-2a>¶
　　　七間廡南為厨舎東西各二間前為儀門稍南為¶
　　　碑亭二兩司府縣官㕔東西相向又南為宰牲所¶
　　　前為&KR0905;星門門前為泮池跨以石橋萬厯庚子巡¶
　　　按李思孝建橋前為太和元氣坊左右碑亭二永¶
　　　壽王府中尉惟㶭建坊前為屏東西二坊曰賢闗¶
　　　曰聖域廟左為啓聖祠¶
　本朝康熙二十三年十月初一日¶
御題匾曰萬世師表至雍正元年改啟聖為崇聖祠追封¶
<pb:KR2k0050_WYG_028-2b>¶
　　　孔子五代王爵祀以太牢四年三月初八日¶
　御題匾曰生民未有各學如制(府/冊)¶
　　先農壇　在東郊各縣如制耤田四畝九分耤田後¶
　　　建壇髙二尺一寸寛二丈五尺壇後正房三間配¶
　　　房各一間壇廟耤田之外週圍繚垣門南向每嵗¶
　　　仲春擇日致祭祭品與社稷壇同雍正五年為始¶
　　　陜西四府十州屬准銷建設銀共肆千伍百貳拾¶
　　　壹兩叁錢陸分㭍釐零(府/冊)¶
<pb:KR2k0050_WYG_028-3a>¶
　闗帝廟　在滿城舞生壇雍正三年追封闗帝三代¶
　　公爵供奉後殿嵗春秋廟祀以太牢各縣如制(府/冊)¶
　龍王廟　雍正五年七月内奉¶
上諭龍神専司各省雨澤地方守土大臣理應䖍誠供¶
　奉朕特造各省龍神大小二像可著該省督撫迎請¶
　供奉本地䖍誠展祀欽此隨迎請　福秦順應龍神¶
　　大小二像立廟宇供奉在府治西南(府/冊)¶
　文昌祠　在府治中街(賈/志)¶
<pb:KR2k0050_WYG_028-3b>¶
　八蜡廟　在府治南各縣如制(賈/志)¶
　旗纛廟　在都司舊署旁一在西關大教場(賈/志)¶
　城隍廟　在府治西明代累修有碑記¶
本朝雍正初火燬隨移秦府木植改建各縣如制又附¶
　　近省城别立廟一在河池寨去城二十五里順治¶
　　十三年修有記一在唐家寨去城二十里康熙十¶
　　八年建一在王曲鎮去城三十里(府/志)¶
　郡厲壇　在府北五里各縣如制曰邑厲鄉保曰鄉¶
<pb:KR2k0050_WYG_028-4a>¶
　　厲(府/志)¶
　名宦祠　在學宫左各縣學如制(府/志)¶
　鄉賢祠　在學宫右各縣學如制(府/志)¶
　忠義孝弟祠　在學宫内雍正元年建各縣如制(府/冊)¶
　節孝祠　在學宫外雍正元年建各縣如制合四府¶
　　十州建立忠義節孝祠宇准銷銀叁千壹伯肆拾¶
　　壹兩陸錢零(府/冊)¶
　賢良祠　在長安九府街雍正十年奉¶
<pb:KR2k0050_WYG_028-4b>¶
勅建署巡撫兵部尚書史貽直撰記(府/冊)¶
　　長安縣¶
　禹王廟　在縣治西四十里為豐水而建(賈/志)¶
　五嶽廟　在縣治東南禱雨輒應嵗乆傾圮明正統¶
　　九年都御史陳鎰增修(本廟/碑記)¶
本朝尚書白如梅重修有記(縣/志)¶
　東嶽廟　在縣治西南(賈/志)¶
　西嶽廟　在縣治西(賈/志)明成化十七年住持蘇元靖¶
<pb:KR2k0050_WYG_028-5a>¶
　　重修有記(縣志代按古封西嶽廟在華隂/縣歴  典禮詳載華隂本廟下)¶
　闗帝廟　在城内西五臺及鐵爐水池等坊金光落¶
　　晁郭杜等里鎮(縣/冊)¶
　元君廟　在縣北三十里馮黨里創自唐代¶
本朝康熙六十年重修(縣/冊)¶
　太白廟　在縣西郭外明崇禎間旱禱屢應撫軍使¶
　　者汪喬年重修(本廟/碑記)¶
本朝總督尚書白如梅繼修有記(縣志長按太白山綿/亘最  惟鳯翔府郿)¶
<pb:KR2k0050_WYG_028-5b>¶
　　(縣為就近故山湫神廟在郿厯/代封典故蹟詳見郿縣本廟下)¶
　龍王廟　在南城外創自明景泰元年有記¶
本朝雍正元年重修(縣/冊)¶
　雷神廟　在城北明萬厯四十五年重修咸寜趙民¶
　　俊有記(縣/冊)¶
　二郎廟　在西闗廂明𢎞治二年建廟後有泉旱禱¶
　　輒應嘉靖庚申鄉民徐溢等二十餘人以禱雨復¶
　　新祠宇(本邑知縣某撰碑記二按五府十州多載/有二郎廟但二郎有  秦蜀郡太守李氷)¶
<pb:KR2k0050_WYG_028-6a>¶
　　(子二郎佐父治水有功元至順六年加封為英烈/昭恵靈顯仁祐王見續文獻通考宋大將李顯忠)¶
　　(子二郎明正統中勅號波海廟祀保安安定安塞/等縣見延安府志今二郎神廟散見於西鳯府州)¶
　　(縣者疑皆/蜀守二郎)¶
　府君廟　在城西四十里祀唐相崔珏武德三年民¶
　　懐其德為之建祀太宗夢與神遇遂封號曰府君¶
　　之神宋大中祥符三年祈嗣有應加封地曹判官¶
　　遣使致祭元延祐二年封為䕶國西齊王建廟始¶
　　於長安因祀焉明𢎞治五年監察御史蘇州知府¶
<pb:KR2k0050_WYG_028-6b>¶
　　孟俊有靈應碑記其一在城西二十里崔家莊(縣/志)¶
　終南山祠　唐文宗開成二年建(賈/志)開成二年四月¶
　　辛酉詔終南山興雲必雨若當晴霽雖宻雲他至¶
　　竟不霑霈况兹山北面闕庭日當恩顧修其望祀¶
　　寵數宜及令中書門下差官設奠宣告恩禮擇立¶
　　廟處所以聞八月乙未長安令杜慥奏准詔置終¶
　　南山祠宇畢己酉冊南山為廣恵公(冊府/元龜)¶
　恭定祠　祀明工部尚書諡恭定馮從吾以門人党¶
<pb:KR2k0050_WYG_028-7a>¶
　　還醇等配南京光禄卿文翔鳯有記(賈/志)¶
　　(附古/壇廟)泰一壇元光二年從亳人繆忌奏立泰一壇¶
　　於長安城東南郊按禮樂志武帝祀太一甘泉在¶
　　京西北王應麟辨太一與泰一不同(賈/志)唐圜丘在¶
　　長安明德門東南一里(賈/志)黄帝壇百神壇赤帝壇¶
　　並在縣南安化門外　白帝壇縣西開化門外¶
　　夕月壇縣西開逺門外　雨師壇縣西金光門外¶
　　(宋敏求/長安志)社壇在縣西南五里光德坊(賈/志)黑帝壇在¶
<pb:KR2k0050_WYG_028-7b>¶
　　府治北大倉畔(賈/志)雷公壇在府城北元武門外(賈/志)¶
　　司中司命壇在開逺門外(賈/志)漢太上皇廟在城中¶
　　香室街酒池北(三輔/黄圖)髙帝廟在長安故城安化門¶
　　裏大道東隋遷都移廟於皇城開福門外頒政坊¶
　　有題詩(闗中/記)括地志云髙廟在長安西北十三里¶
　　渭南(史記正義門按渭/南與安化  微異)祀漢髙帝於長陵蕭何配¶
　　以一太牢而無樂(隋書禮/儀志)原廟惠帝為朝長樂宫¶
　　數蹕煩民築複道武庫南叔孫通曰此髙帝月出¶
<pb:KR2k0050_WYG_028-8a>¶
　　遊衣冠之道奈何乗宗廟道上行哉帝懼曰急壊¶
　　之通曰人主無過舉願為原廟於渭北衣冠月出¶
　　遊之益廣宗廟大孝之本上乃詔有司立原廟(漢/書)¶
　　(叔孫/通傳)原再也髙祖已有廟在長安城中(本傳/註)孝恵¶
　　廟闗中記曰恵帝廟在髙廟之西(府/志)長安縣休祥¶
　　坊有顧成廟(宋敏求/長安志)景帝廟號德陽武帝廟號龍¶
　　淵(玉/海)孝昭廟二廟内武昭子孫分葬其中(府/志)昭帝¶
　　廟號徘徊(玉/海)宣帝皇考廟漢書元康元年立皇考¶
<pb:KR2k0050_WYG_028-8b>¶
　　廟益奉明園户為奉明縣(府/志)樂遊廟闗中記曰宣¶
　　帝許后葬長安縣樂遊里立廟於曲江池北名曰¶
　　樂遊廟(府/志)孝元廟元帝廟號長壽(玉/海)漢書曰王莽¶
　　壊孝元廟更為文母太后起廟獨留故殿為文母¶
　　暮食堂(府/志)孝成廟帝王世紀曰成帝廟名池陽(府/志)¶
　　太祖朝嘗詔脩先代帝王祠廟令太常禮院重定¶
　　配享功臣檢討儀相畵様給付漢髙帝以蕭何配¶
　　文帝以周勃陳平劉章宋昌配景帝以周亞夫竇¶
<pb:KR2k0050_WYG_028-9a>¶
　　嬰申屠嘉晁錯配武帝以公孫宏衛青霍去病金¶
　　日磾配宣帝以丙吉魏相霍光張安世配以上並¶
　　祀在長安(揮麈/前録)渭陽五帝廟漢書曰文帝十五年¶
　　齊人新垣平望氣言長安東北有神氣成五采於¶
　　是詔作渭陽五帝廟廟記曰五帝廟在長安東北¶
　　(府/志)光武至長安見宫闕盡廢宗廟為墟乃徙都洛¶
　　陽取十廟合於髙祖作十三室太常卿一人别治¶
　　長安主知髙廟事(三輔/故事)唐安上門街東太廟先天¶
<pb:KR2k0050_WYG_028-9b>¶
　　中置　中宗廟　讓皇帝廟開元年建　崇恩廟¶
　　神龍時建(長安/志)唐髙祖廟以河間王孝恭殷開山¶
　　劉政㑹淮南王神通配(揮麈/前録)武成王廟在太平坊¶
　　　修德坊興聖廟天寳二載建　元獻皇后廟乾¶
　　元元年立　永陽坊有恭僖貞獻二太后廟　恵¶
　　昭太子廟元和八年置　文敬太子廟貞元中徙¶
　　置　永和坊有隱太子廟　節愍太子廟在待賢¶
　　坊　嘉㑹坊有莊穆公主廟　常安坊有章懐太¶
<pb:KR2k0050_WYG_028-10a>¶
　　子廟　胡祅祠武德四年立(長安/志)秦樗里子廟在¶
　　府衙西畔(馬/志)安平公祠在指揮街隋宇文愷有遷¶
　　都功故廟食(馬/志)汾陽王家廟在舊府城北榭乃其¶
　　故宅(馬/志)石門山神廟在縣西十三里　石炭堰神¶
　　廟在縣西南四十里貞元年置　河伯廟在縣北¶
　　二十六里　雍侯廟在於府城北街(長安/志)西平郡¶
　　王廟新說唐李晟官至太尉中書令贈西平郡王¶
　　勅立廟宇今在慈恩寺西南一里貞元八年立廟¶
<pb:KR2k0050_WYG_028-10b>¶
　　碑尚存(馬/志)冦莱公祠在舊京兆掖庭街西有冦萊¶
　　公園亭為寺今在貢院之後祠中有石刻詩(馬/志)開¶
　　平忠武王廟在縣治西常遇春以開陜功命有司¶
　　立廟嵗時致祭(續文獻/通考)正統元年建(馬/志)¶
　三臺寺　在縣北二十里有小碣上書係古漢城基¶
　　名曰西髙廟東漢明帝創建明萬厯壬寅年修¶
本朝康熙十二年巡撫杭愛重修提學許孫荃有詩(縣/冊)¶
　福勝寺　在城西南十里漢時創建厯唐宋元明嵗¶
<pb:KR2k0050_WYG_028-11a>¶
　　乆剥落¶
本朝康熙五十六年重修(本寺/碑記)¶
　燉煌寺　在城北十八里晉時有燉煌菩薩曽譯法¶
　　華經於此寺後燉煌入滅遂為塔以龕其靈骨及¶
　　舎利至隋重建¶
本朝順治間塔圮露舎利靈骨時復為函以&KR0287;之仍葺¶
　　其寺(縣/志)金皇統五年住僧政公重建大定二年賜¶
　　額勝嚴禪院明正統間住僧了菴與其徒性福繼¶
<pb:KR2k0050_WYG_028-11b>¶
　　修成化十一年住僧性恵覺成二人増修(本寺/碑記)¶
　莊嚴寺　在城西南十二里木塔寨隋文帝為獻后¶
　　立為禪定寺唐武德年改今名(馮/志)殷令名題額南¶
　　門外壁白蕃神尹琳畵中門東西盧稜迦畵兩壁¶
　　甚大(厯代名/畵記)¶
本朝康熙十七年僧靈菴五十二年僧巨目相繼増修¶
　　(縣/志)¶
　鐵塔寺　在城西三里本唐章懐太子宅咸亨四年¶
<pb:KR2k0050_WYG_028-12a>¶
　　捨為寺(賈/志)明天順元年住持俊公創修長安韓温¶
　　有記(縣/志)崇禎七年重修其城西南四十里馬王村¶
　　另有鐵塔寺嘉靖四十一年建(縣/志)¶
　靈感寺　唐宣律師修行處有净土壇景龍中建(賈/志)¶
　　本永興王府中家佛堂原為西明寺貞觀末改今¶
　　名(本寺/碑記)明萬厯年三次重修寳塔(縣/志)¶
　香積寺　在城南子午谷正北神禾原上郭子儀收¶
　　長安曾陣於此唐神龍二年建王維有詩(馮/志)宋太¶
<pb:KR2k0050_WYG_028-12b>¶
　　平興國三年改為開利寺舊有香積堰水入城中¶
　　遭朱泚亂壊龍首香積以決其流宋時龍首堰復¶
　　香積堰廢(馬/志)寺離城三十五里前有大小塔二(縣/志)¶
　清教寺　唐中宗時建(賈/志)¶
　温國寺　在城南四十里潏水岸(賈/志)本隋薛國公長¶
　　孫覽妻鄭氏捨宅置名實際寺唐開元十五年大¶
　　徳進法師立為道場建塔改為温國寺(馮/志)明𢎞治¶
　　壬子住持智全繼脩(都御史/管楫記)净土院尹琳畵三門¶
<pb:KR2k0050_WYG_028-13a>¶
　　内呉畵鬼神(厯代名/畵記)明嘉靖三十三年住持周安¶
　　重脩有記(縣/志)¶
本朝雍正十年興工脩葺(縣/冊)¶
　觀音寺　在城内廣濟坊唐天寳二年建(府/志)明正德¶
　　十五年重脩(尚書劉/璣記)一在城西二十里董蘇里隋¶
　　時建明宣德元年脩一在城西二十里馬家寨¶
本朝順治十四年建(縣/志)¶
　感業寺　在古長安城西北即武后為尼處(賈/志)離城¶
<pb:KR2k0050_WYG_028-13b>¶
　　二十里明萬厯十二年重脩(本寺/碑記)¶
　百塔寺　在城南五十里許(縣/志)本唐僧信行塔院大¶
　　厯二年間慕信行者皆窆於信行塔之左右故名¶
　　百塔(馮/志)百塔寺唐相裴公所施之地明萬厯十九¶
　　年秦藩捐貲増脩(張芬/碑記)¶
　翠微寺　在城西南終南山上(馬/志)本唐太和宫武德¶
　　八年建貞觀十年廢二十年太宗厭禁内煩熱命¶
　　將作大匠閻立本再葺改為翠微宫元和元年廢¶
<pb:KR2k0050_WYG_028-14a>¶
　　為翠微寺(宋張茂中/遊城南記)¶
　萬壽寺　在長安古城霸城門外一里許本梁蕭芩¶
　　宅隋文帝立為延興寺寺東院蕭琮之堂捨入寺¶
　　唐中宗改為永泰寺大中六年改為萬壽寺刺史¶
　　劉枇撰記(馬/志)¶
　甘露寺　在城南五十里唐杜牧之有詩(縣/志)¶
　華藏寺　在得辛坊即唐保壽寺因性方和尚造經¶
　　於此改今名(賈/志)¶
<pb:KR2k0050_WYG_028-14b>¶
　大明寺　在北門外(馬/志)寺創於北周天和四年隋更¶
　　卜遷於皇城北墉外明嘉靖丙申再葺後地震大¶
　　圮隆慶戊辰僧元德以善信所施度規制而重新¶
　　之(參議陳/綬碑記)¶
　琉璃寺　在城西三十里創自唐代明成化丁亥邑¶
　　令李經捐俸興脩(本寺/碑記)¶
　安慶寺　在西闗廂創自唐代¶
本朝康熙二十年南昌熊士濵脩建(本寺/碑記)¶
<pb:KR2k0050_WYG_028-15a>¶
　西五臺　在城西北隅是臺基於唐創於宋屢葺於¶
　　明有禱必應六月大㑹嵗以為常爰於康熙戊戌¶
　　捐俸重脩由三天門拾級而升層臺紺閣環列左¶
　　右最髙處為大士殿登殿四望目收一郡之勝(總/督)¶
　　(鄂海/記)¶
　安衆寺　在城内西北隅本宋冦萊公凖花園後改¶
　　為寺内有萊公祠(馬/志)¶
　清涼寺　在城南二十里塔坡里金大定二年建明¶
<pb:KR2k0050_WYG_028-15b>¶
　　嘉靖二十八年重脩有記(縣/志)¶
　洪福寺　舊在西闗唐貞觀間太宗為穆皇后追福¶
　　立為𢎞福寺神龍間改為興福寺金大定四年改¶
　　額曰洪福寺明洪武二年徙西門外成化間住持¶
　　真景重脩秦藩樂善堂有記(縣/志)¶
　建福寺　在城西南四十里金大定四年建元至正¶
　　十三年修明萬厯壬子年重修(縣/志)¶
　普門寺　在終南小白華山元至正十五年建(賈/志)¶
<pb:KR2k0050_WYG_028-16a>¶
　龍定寺　在城西南十五里魚化寨南創自元代安¶
　　西王侍姬池花巴氏明成化乙未住僧文聚修葺¶
　　殿廡宏壯加於舊規(秦藩六化/翁碑記)¶
本朝康熙年移建寨北(縣/冊)¶
　西開福寺　在城内含光坊元太監歐陽氏建明嘉¶
　　靖己未住僧㣲滄重建(本寺/碑記)萬厯元年脩¶
本朝雍正八年重脩(縣/冊)¶
　清真寺　在縣東北明洪武十七年尚書鐵鉉修永¶
<pb:KR2k0050_WYG_028-16b>¶
　　樂十一年太監鄭和重修(賈/志)¶
　圓覺寺　在縣署北明永樂二年建¶
本朝順治十年重脩(縣/志)¶
　豐德寺　在城西南六十里明永樂三年建正德五¶
　　年修(本寺/碑記)本姚興草堂寺鳩摩羅什譯經於此(縣/志)¶
　金佛寺　在城西二十里創建無考明天順七年重¶
　　修(縣/志)¶
　逍遥寺　在城西南三十里甫張村創時碑志無考¶
<pb:KR2k0050_WYG_028-17a>¶
　　明成化十一年住僧祖慧募修殿宇塑像鑄鐘規¶
　　制大備萬厯乙酉住僧㑹深㑹琹增修南殿復塑¶
　　羅漢及諸天菩薩煥然成偉觀矣(保定同知田/實發碑記)¶
　大崇仁寺　在城西五里考郡乗隋髙祖子秦孝王¶
　　施宅建為濟渡寺唐貞觀二十三年太宗上賔髙¶
　　宗徙濟渡寺於安業坊之脩善寺而以其處為靈¶
　　寳寺盡度太宗嬪御為尼以處之復徙隣之道德¶
　　寺於休祥坊之太原寺而以其處為太宗别廟至¶
<pb:KR2k0050_WYG_028-17b>¶
　　儀鳯二年二處併為崇聖寺輦下嵗時記唐進士¶
　　櫻桃宴在崇聖寺佛牙閣即此也明天順八年秦¶
　　藩創脩治地得古白玉佛像及鐘磬碑刻之屬至¶
　　成化十二年畢工明年額曰大崇仁寺按察副使¶
　　伍福有記(縣/志)俗呼為金勝寺以寺後之金勝舗金¶
　　勝亭同為補長安之金氣故名寺内有藥師殿天¶
　　順間寺東光彩浮騰迺掘地得藥師佛玉像嘉靖¶
　　甲子渭溪馮迪聞之秦府築臺作殿(長史趙/徳輝記)寺為¶
<pb:KR2k0050_WYG_028-18a>¶
　　秦邸香火院締搆丹碧長安城諸寺不及也前有¶
　　唐大德檀法師塔銘姜立祐撰石幢尊勝神咒張¶
　　少悌書皆殊絶(趙崡/記)¶
本朝康熙甲子總督鄂海迎藥師佛像至署飾以金彩¶
　　廟貌莊嚴并自為記雍正九年知府王紹文倡捐¶
　　惜字㑹田以膳僧人有碑記(縣冊重康熙己丑僧/止水  脩卧佛殿五)¶
　　(楹壬寅僧牧野重脩大殿五楹雍正甲/寅僧文若建文昌宫三楹觀音殿五楹)¶
　報恩寺　在縣治南唐中宗時為懿德太子資福遂¶
<pb:KR2k0050_WYG_028-18b>¶
　　名懿德寺兵燹址存元至元中賜平章也先揑夫¶
　　人也魯為花圃嘗見白石像放光因捨為寺勅額¶
　　大興國報恩寺明改報恩寺𢎞治二年秦藩樂善¶
　　堂有碑記(縣/志)¶
本朝康熙二十九年重脩(按賈志云唐/中宗時建悮)¶
　清脩寺　明洪武二十五年建(賈/志)¶
　元通寺　在城西南七十里明永樂元年創脩¶
本朝康熙五十三年重脩(縣/冊)¶
<pb:KR2k0050_WYG_028-19a>¶
　　總持寺　在縣南四十里沈橋里明𢎞治十五年建¶
　　　(縣/志)¶
　　蓮池寺　在城内西北蓮花池明秦府遊覽勝地崇¶
　　　禎八年脩¶
　本朝康熙七年撫軍賈漢復重脩雍正元年繼脩(縣/冊)¶
　　睡佛殿　在城内西五臺香米園順治元年建(縣/冊)¶
　　萬清寺　在城内水池坊康熙三十五年建(縣/冊)¶
　　名相寺　在城西南三十里創建無考¶
<pb:KR2k0050_WYG_028-19b>¶
　本朝康熙四十二年重脩(縣/冊)¶
　　廣仁寺　在西和園教場傍康熙四十四年¶
聖祖勅建西巡時¶
御書慈雲西䕃四字匾額并¶
御製碑文(縣/冊)¶
　　羅漢寺　在五臺西石鱉谷四十里又上嶺二十里¶
　　　有羅漢洞遊人至此如在天上(賈志縣按長安志/萬年  有羅漢寺)¶
　　　(在縣南六/十里附考)¶
<pb:KR2k0050_WYG_028-20a>¶
　昊天觀　在城北一里許唐貞觀初為晉王宅顯慶¶
　　元年改為觀明嘉靖戊子嵗旱禱雨有應庚戌年¶
　　重脩(蘭谷邢/朝楨記)萬厯二十三年耆民徐楫等重脩應¶
　　天府尹王鶴撰記(縣/志)¶
　迎祥觀　在城内廣濟街東明成化間道士髙静寛¶
　　重脩迎祥即景龍觀也創自唐景龍二年按蘇靈¶
　　芝書老君應現碑開元二十九年𤣥宗夢見老君¶
　　曰吾乃汝逺祖有像在京城西南百餘里汝遣人¶
<pb:KR2k0050_WYG_028-20b>¶
　　求之吾合與汝於興慶相見覺而異之即命尚書¶
　　張九齡道士蕭元裕尋訪於盩厔聞仙峪果得老¶
　　君玉像髙三尺餘以進其日𤣥宗在興慶宫遂親¶
　　迎謁置於殿内次日送景龍觀大同殿安置瞻仰¶
　　與夢中所見無異即改景龍為迎祥觀仍於現像¶
　　之所建㑹靈觀焉(尚書王/恕記)景龍觀景雲二年天台¶
　　道士司馬承禎被召止於此觀(兩京/記)今鐘樓為懸¶
　　鐘所唐睿宗景雲鐘銘刻其上(縣/冊)¶
<pb:KR2k0050_WYG_028-21a>¶
　通真觀　在城南三十里唐武宗時建(縣/志)¶
　天慶觀宋大中祥符年建(賈/志)元至元間改為玉清宫¶
　　至正間以道士能通元玅遂以通元宫名焉明𢎞¶
　　治年住持李本懐重脩有記(縣/志)¶
　披雲觀　在南豐里離城五十里金大定年建(本觀/碑記)¶
　雲興觀　元大德二年建(賈/志)在苗家庄離城五十里¶
　　(本觀/碑記)¶
　紫薇觀　元泰定年建(賈/志)¶
<pb:KR2k0050_WYG_028-21b>¶
　遇仙觀　元至正年邑人李之元建(賈/志)¶
　仁王院　在景風街今訛為九府街即十方院有唐¶
　　韓擇木八分書史維則篆額(賈/志)¶
　元慶菴　在縣治北順治初户部王来用建脩康熙¶
　　三年為禱雨輒應撫軍賈漢復重脩(縣/志)¶
　北極宫　在城内水池坊康熙二十二年重脩(縣/冊)¶
　仁聖宫　在縣西十里棗園寨康熙四十七年建(縣/冊)¶
　　(附古/寺觀)三㑹寺在城西南二十五里宫張村内有蒼¶
<pb:KR2k0050_WYG_028-22a>¶
　　頡造字臺唐景龍中中宗嘗幸其寺(雍勝/畧)元法寺¶
　　本隋禮部尚書張穎宅開皇年立為寺(賈/志)千福寺¶
　　在安定坊㑹昌中毁寺寺額上官昭容所書後有¶
　　僧收得再置懸之有唐太宗聖教序僧懐仁集右¶
　　軍書碑又有楚金和尚多寳塔碑顔魯公書東塔¶
　　院楊廷光白畫鬼神西塔院元宗題額北廊法華¶
　　七祖繞塔傳法二十四弟子塔北普賢菩薩似是¶
　　尹琳畫西廊天師真韓幹畫有懐素草書(歴代名/畫記)¶
<pb:KR2k0050_WYG_028-22b>¶
　　雲山寺山巔䜿雲臺内有讀書石室(賈/志)唐明寺唐¶
　　𤣥宗時建(賈/志)敦化坊静影寺隋文帝為沙門恵逺¶
　　立寺額殷仲容題　安業坊資善尼寺隋蘭陵公¶
　　主捨宅置　濟度尼寺永徽中徙　太平坊定水¶
　　寺隋楊紀立　通義坊興聖尼寺貞觀元年立¶
　　興化坊空觀寺隋時立　崇德坊證果尼寺本隋¶
　　月愛僧寺貞觀九年改　頌政坊龍興寺貞觀五¶
　　年太子承乾立　法尼寺隋開皇三年坊人田通¶
<pb:KR2k0050_WYG_028-23a>¶
　　捨宅立　證空尼寺貞觀十七年立　布政坊法¶
　　海寺開皇九年為沙門法海立　濟法寺開皇二¶
　　年沙門法藏立　鎮國大波若寺景龍三年立¶
　　光德坊慈悲寺武德元年立　静法寺隋開皇十¶
　　年立　崇賢坊海覺寺開皇四年立　大覺寺開¶
　　皇二年立　崇業尼寺神龍元年改名　延福坊¶
　　紀國寺隋開皇六年立　金城坊開善尼寺開皇¶
　　中立　㑹昌寺武德元年立　醴泉坊妙聖尼寺¶
<pb:KR2k0050_WYG_028-23b>¶
　　開皇二年周静帝皇后平原公主立　嘉㑹坊褒¶
　　義寺隋尉遲剛立　義寜坊積善尼寺開皇中髙¶
　　熲妻賀跋氏立　居徳坊普集寺開皇七年鮮于¶
　　遵義立　羣賢坊真心尼寺隋宦者宋祥立　辨¶
　　才寺武德二年徙　慧日寺開皇六年立　豐樂¶
　　坊大開業寺本隋勝光寺儀鳯二年改為開業寺¶
　　　安業坊唐昌觀玉蘂花發若瓊林瑤樹元和中¶
　　車馬尋玩相繼忽有一女子年十七八容色婉娩¶
<pb:KR2k0050_WYG_028-24a>¶
　　從以二女冠三小僕端麗無比下馬直造花所令¶
　　僕取花數枝出乗馬曰曩有玉峰之期自此行矣¶
　　須臾已在半天劉禹錫白居易等有詩　新昌觀¶
　　天寳六年立　敦義坊五通觀隋為道士焦子順¶
　　能驅鬼神傳符籙預告文帝膺命即位立觀旌其¶
　　神術　豐邑坊清虚觀開皇十年為道士吕師元¶
　　辟榖鍊氣立　玉真觀縣西北四里　金仙觀縣¶
　　西北三里(宋敏求長安志乆按唐寺觀/甚夥今特録其  廢者備考)永昌觀本¶
<pb:KR2k0050_WYG_028-24b>¶
　　神農黄帝祠金改為觀(縣/志)¶
　　咸寜縣¶
　東嶽廟　在城東南四十里漢時建元至正間道士¶
　　劉道慶脩明成化間道士楊道彬增脩并拓廟地¶
　　(本廟/碑記)¶
　闗帝廟　在大菜市明天順年建其在城糯米市歸¶
　　義坊及東南北各關廂在鄉新住鎮二龍里候官¶
　　寨俱有廟(縣/志)¶
<pb:KR2k0050_WYG_028-25a>¶
　元君廟　在城東南四十里龎留村其北郭南闗杏¶
　　元頭余兆村候官寨俱有廟(縣/志)¶
　三官廟　在城東十五里田家灣創自宋有明正德¶
　　三年里人尚膳太監李福捐修嘉靖十四年重脩¶
　　(叅政柴/儒碑記)¶
　普濟祠　在東苑里祀西嶽金星嵗旱有司禱雨於¶
　　此明萬厯年累脩(賈/志)祠内有金龍廟萬厯間神於¶
　　黄河顯聖渡者獲安里人程學曾等議建廟宇因¶
<pb:KR2k0050_WYG_028-25b>¶
　　北地像少里人王祥繪像江南身負至秦遂塑像¶
　　立廟¶
本朝康熙十年里人張維英重脩(本寺/碑記)¶
　龍王廟　在城南二十里韋曲又縣東十二里長樂¶
　　坡有五龍廟隋建明洪武迄正德間屢修嘉靖三¶
　　十年里人賈仁等重修(都御史曹/蘭碑記)¶
　鐵爐廟　在縣東南五里鮑坡里唐時建¶
本朝康熙三十五年重建(縣/冊)¶
<pb:KR2k0050_WYG_028-26a>¶
　雷神廟　在城東十五里明萬厯十五年建有記(縣/志)¶
　太乙元君行宫　在東闗鮑坡坊舊有廟在太乙谷¶
　　士民以其去城甚逺不便祈祝故建行宫未知創¶
　　自何代明景泰丙子増建道院成化戊戌道士和¶
　　誠悦耆老馬道聚等捐貲重脩臨潼郡王撰碑廟¶
　　左太白殿嘉靖年建萬厯年重脩郭滔有記(縣/志)¶
　火神廟　在城内火藥局順治甲午呉都司建(縣/志)¶
　董子祠　在學宫後嘉靖二十一年侍郎趙廷錫改¶
<pb:KR2k0050_WYG_028-26b>¶
　　建有尚書唐龍侍郎吕柟碑(馬/志)今在城東祀漢儒¶
　　董仲舒祠後有墓¶
本朝咸寜知縣黄家鼎重建(賈/志)¶
　杜子祠　在樊川祀唐工部杜甫明嘉靖間都御史¶
　　王藎巡按吉裳郭鏞段汝礪王鼎建以刑部主事¶
　　張治道配兵燹後¶
本朝康熙六年知縣黄家鼎重脩(縣/志)¶
　　(附古/壇廟)隋大社在含元門街西南唐移置薦福寺北¶
<pb:KR2k0050_WYG_028-27a>¶
　　(賈/志)唐社壇縣東南二里平康坊　南郊壇百神壇¶
　　靈星壇並在縣南十五里啓夏門外　風師壇青¶
　　帝壇先農壇並在縣東北滻水上　九宫壇縣東¶
　　南十里春明門外　馬祖壇大厯五年置(宋敏求/長安志)¶
　　道統祠舊在府治西祀伏羲神農黄帝堯舜禹湯¶
　　文武厯代聖人以帝臣王佐配知府葉承祧移祀¶
　　闗中書院(縣志合按道統名臣等祠舊係/長咸  祀今以建立之縣編次)漢文帝¶
　　廟在縣東本陵北去縣二十五里　宣帝廟在縣¶
<pb:KR2k0050_WYG_028-27b>¶
　　東南本陵北去縣十里　靈臺神廟縣東北四里¶
　　　九龍堂縣東六里(長安/志)北極神廟在鳴犢鎮風¶
　　涼原上金初陜西東路每寨立真武廟天王殿以¶
　　壯軍威鎮設猛安寨故建廟(馬/志)澄源夫人湫廟在¶
　　終南山炭谷去縣八十里　貞順武皇后廟在安¶
　　義坊(長安/志)名臣祠舊在正學書院督學田厥茂改¶
　　建於學宫知府葉承祧移置闗中書院祀漢槐里¶
　　令朱雲丞相王嘉典屬國蘇武太史令司馬遷大¶
<pb:KR2k0050_WYG_028-28a>¶
　　司空竇融定逺侯班超好畤侯耿弇太守孔奮槐¶
　　里侯萬脩司空第五倫太尉楊震楊秉李固唐萊¶
　　公杜如晦中書侍郎楊綰黄門侍郎韓休鄴侯李¶
　　泌中書令李晟太尉段秀實邠公杜黄裳太保栁¶
　　公權岐公杜佑宋萊公冦凖魏公韓琦學士吕大¶
　　忠楊礪參政范仲淹申公吕公著左僕射吕大防¶
　　蘄王韓世忠元亷訪董立中丞張養浩明都御史¶
　　景清金鄉侯王真兵部尚書王竑都御史馬文升¶
<pb:KR2k0050_WYG_028-28b>¶
　　秦紘戸部尚書雍泰學使李夢陽給事中張原兵¶
　　部侍郎鄒應龍巡撫陳鎰尚書楊鼎王恕巡撫余¶
　　子俊尚書彭澤孫丕揚巡按浦鋐張銓知府曹璜¶
　　洛川知縣陳惟芝總制汪喬年巡按金毓峒畢&KR0375;¶
　　康按察使黄綱知縣滿朝薦呉從義山東僉事王¶
　　徴(縣/志)通真太子廟在安逺門東街祀唐忠臣張巡¶
　　洪武十三年建有記(馬/志)現聖侯廟舊在春明門外¶
　　唐天祐中移於城東南隅(馬/志)正學祠舊在正學書¶
<pb:KR2k0050_WYG_028-29a>¶
　　院明𢎞治間副史楊一清建萬厯間督學許孚逺¶
　　重脩有詩¶
本朝順治九年督學田厥茂改建於府學尊經閣下康¶
　　熙二年知府葉承祧移置闗中書院祀宋大儒程¶
　　顥程頤張載東以朱光庭等十四人西以吕大忠¶
　　等十八人配(縣/志)七賢祠在文廟㦸門左祀宗儒張¶
　　載吕大忠大防大鈞大臨范育蘇昞皆有繪像(賈/志)¶
　　四皓廟在終南山元和八年重建　唐杜相公祠¶
<pb:KR2k0050_WYG_028-29b>¶
　　在啓夏門内咸通六年建　鄭國公魏徴廟在昌¶
　　樂坊(長安/志)義榮先生祠在韋曲祀元成和郎武天¶
　　錫(馬/志)四霜臺祠在安仁二坊祀巡按沈楠張憲翔¶
　　沈時叙沈權明萬厯年建(府/志)二公遺愛祠祀知府¶
　　余肅敏子俊秦襄毅紘嘉靖二年都御史王翊巡¶
　　按喻茂堅清軍御史楊秦共建督學唐龍作記(縣/志)¶
　寳泉寺亦名元安寺　在縣東南四十里彭村(按下/寳泉)¶
　　(寺碑記漢時建寺於山頂即此寺也府志/作唐年間建賈志作明洪武年建俱誤)下寳泉¶
<pb:KR2k0050_WYG_028-30a>¶
　　寺在南五臺山下漢時建寺於山頂魏永平中於¶
　　峰下塑毘盧佛像増建下寳泉寺泉從竹林寺流¶
　　至峰下故名唐時増脩兀延祐己未公主僧格喇¶
　　實捨金鈔重建泰定四年改峰泉寺明成化正德¶
　　間相繼脩葺(工部郎中/周仲仁記)¶
　興龍寺　在孝義里漢時建(縣/志)¶
　大安寺　在鮑坡里去城二十里晉鳩摩羅什譯經¶
　　此寺(賈/志)¶
<pb:KR2k0050_WYG_028-30b>¶
　静髪寺　在城東南二十里神峪里隋開皇二年建¶
　　明嘉靖年重脩(賈/志)¶
　雲經寺　在城東二十里成留里隋開皇年建眀成¶
　　化時重修(賈/志)¶
　興善寺　在永寜門外五里今靖恭坊創自晉武初¶
　　名遵善寺隋開皇間額曰大興善寺詔僧徒二十¶
　　餘萬實之招提之盛甲於海内唐元和四年建脩¶
　　轉輪藏經閣太和二年得梵像觀音移大内天王¶
<pb:KR2k0050_WYG_028-31a>¶
　　閣於寺中作大士閣唐末獨二閣存焉宋淳熙間¶
　　崇辨禪師居閣夜深有老狐聴經明永樂時雲峰¶
　　禪師重葺殿堂鐘樓稍復舊制¶
本朝順治五年麩齋廣東二僧重脩方丈大雄殿周垣¶
　　四百丈(縣/志)康熙二十四年憨休和尚増脩山門三¶
　　十年約叅和尚募脩方丈殿廊及鐘鼓樓(縣/冊)¶
　寳慶寺　在安仁坊俗名花塔隋仁壽初建明萬厯¶
　　間馮從吾講學於其中(賈/志)隋文帝唐中宗嘗臨幸¶
<pb:KR2k0050_WYG_028-31b>¶
　　焉文宗感蛤蜊觀音像建五色塔五代殿宇兵燹¶
　　惟塔存(馮/志)明景泰二年重脩有碑記¶
本朝雍正元年住僧文天重脩寺閣(縣/冊)¶
　慈恩寺　在城南一十里曲江池北唐髙宗為文德¶
　　皇后建内有浮圖塔六級即今雁塔唐中書舎人¶
　　李肇國史補進士既㨗題名於慈恩寺塔故今謂¶
　　之雁塔題名(馬/志)慈恩本隋無漏寺貞觀二十一年¶
　　髙宗在春宫為文德皇后立慈恩寺永徽三年沙¶
<pb:KR2k0050_WYG_028-32a>¶
　　門元奘起塔初惟五層磚表土心效西域窣堵波¶
　　即袁宏漢所謂浮圖祠也長安中摧倒天后及王¶
　　公施錢重加營建至十層其云雁塔者天竺記達¶
　　嚫國有迦葉佛伽藍穿石山作塔五層最下一層¶
　　作雁形謂之雁塔葢此意也兵餘止存七層長興¶
　　中西京留守安重霸再修之判官王仁裕有記長¶
　　安士庶每嵗春秋遊者道路相屬熙寜中富民康¶
　　生遺火經宵不滅而遊人自此衰矣(宋張茂中/遊城南記)慈¶
<pb:KR2k0050_WYG_028-32b>¶
　　恩與含元殿相直髙宗每天隂則兩手心痛知文¶
　　德皇后常苦捧心之病因鍼而差遂造寺建塔欲¶
　　朝坐相向耳(張舜民/畫墁録)永徽三年用七宫亡者衣物¶
　　財帛建雁塔於慈恩寺其基四面各一百四十尺¶
　　倣西域制度有五級并象輪露盤髙一百八十尺¶
　　層層中心皆葬舎利不啻萬顆上層以石為室立¶
　　碑載二聖所製三藏聖教序記乃褚遂良筆(續文/獻通)¶
　　(考/)景龍三年中宗幸慈恩寺登浮圖時在重陽羣¶
<pb:KR2k0050_WYG_028-33a>¶
　　臣上菊花酒上賦詩學士及詞臣並和聖製上官¶
　　婕妤以宋之問之詩為美即其事也(李楷雁/塔記)塔内¶
　　面東西間尹琳畫塔下南門尉遲畫西壁千鉢文¶
　　殊尉遲畫南北兩間及兩門呉畫并題大殿東廊¶
　　從北第一院鄭䖍畢宏王維等白畫兩廊壁間閻¶
　　令畫中間及西廊李果奴畫行僧(厯代名/畫記)明天順¶
　　間秦藩宗室重脩吏部侍郎張用瀚撰碑¶
本朝康熙五十七年總制鄂海重脩遇仙橋(縣/冊)¶
<pb:KR2k0050_WYG_028-33b>¶
　資聖寺　在城東十五里本越國公長孫無忌宅龍¶
　　朔年為文德皇后立尼寺咸亨四年改為僧寺後¶
　　被火焚灰燼中得經數部不損一字衆以為異數¶
　　日之間施捨鉅萬遂營造如故今改為神峪寺在¶
　　咸寜白鹿原下(賈/志)殷仲容題額檀章畫中三間東¶
　　牕南北面呉畫髙僧大三門東南壁姚景仙畫經¶
　　變寺西門直西院外神及院内經變楊廷光畫北¶
　　圓塔下李真尹琳絹畫菩薩(厯代名/畫記)¶
<pb:KR2k0050_WYG_028-34a>¶
　興教寺　在城南六十里唐總章二年建(馮/志)内有三¶
　　塔其中塔特髙大為唐三藏法師元奘瘞身之所¶
　　尚書屯田郎中劉軻銘左為慈恩基公塔太子左¶
　　庶子李宏度銘右則大周圓則法師塔銘之者貢¶
　　士宋復也寺之北舊有玉峰軒宋元豐四年知永¶
　　興軍吕大防建今惟存長安令陳正舉記石(明都/穆遊)¶
　　(終南/山記)¶
　薦福寺　在永寜門外西南三里許隋煬帝在藩舊¶
<pb:KR2k0050_WYG_028-34b>¶
　　宅唐天授元年改為薦福寺有小塔神龍以後翻¶
　　譯佛經並在此寺(馬/志)東有放生池相傳即漢洪澤¶
　　陂也(馮/志)天后飛白書額净土院門外兩邊呉畫鬼¶
　　神南邊神頭上龍為妙(厯代名/畫記)武后始立為大獻¶
　　福寺度僧二百餘天授初改為薦福寺中宗即位¶
　　大加營飾有浮圖十五級髙三百餘尺景龍中宫¶
　　人率錢所立者也厯宋元明重脩天順二年重賜¶
　　寺額撰碑記¶
<pb:KR2k0050_WYG_028-35a>¶
本朝康熙間紫谷禪師重脩雁塔初基撫軍永泰捐飾¶
　　大殿佛像其寺基周一頃五十畆寺鐘出自武功¶
　　河畔砧婦作石擣衣忽聲自石出響聞數里土人¶
　　發之乃巨鐘也遂送為寺鐘(縣/志)¶
　崇福寺　在城東北五十里宣義里唐則天后建時¶
　　譯經多於寺金大定甲申重脩勅賜原額(本寺/碑記)武¶
　　后題額西庫牛昭王陁子畫山水東山亭劉整畫¶
　　山水(厯代名/畫記)¶
<pb:KR2k0050_WYG_028-35b>¶
　㒺極寺　在東門外唐神龍元年太平公主為則天¶
　　后建(馬/志)開元二十六年改額曰興唐明正統八年¶
　　住持滿桂重脩僉事四明張楷撰碑並書(本寺/碑記)¶
　安國寺　在府東迎宣門内唐睿宗舊宅景雲元年¶
　　建(馬/志)東車門直北東壁北院門外畫神兩壁及梁¶
　　武帝郗后等並呉畫并題東廊大法師院塔内尉¶
　　遲畫及呉畫東北湼槃變楊廷光畫(厯代名/畫記)¶
　興慶寺　在縣東唐温國公蘇長嗣宅開元二年建¶
<pb:KR2k0050_WYG_028-36a>¶
　　(賈/志)迤東彌陀寺有西方極樂世界碑甚佳(縣/志)明成¶
　　化十五年重脩(秦藩/碑記)¶
　開元寺　在縣治西唐開元年建故名後殿有𤣥宗¶
　　御容(馮/志)開元二十八年正月二十八日𤣥宗於延¶
　　慶殿與勝光師論佛恩德乃令天下州府各置開¶
　　元寺一所(元勝/碑)宋建隆四年中書令瑯琊王彦超¶
　　及僧嗣麟重脩(侍御史劉/從義記)明嘉靖四十二年脩後¶
　　有藏經閣¶
<pb:KR2k0050_WYG_028-36b>¶
本朝康熙三十年鑲白旗禦方佟阿利等重建(通政使/周之桂)¶
　　(記/)¶
　清禪寺　在城東南七十里小義谷口唐天寳元年¶
　　建(馬/志)裴孝源畫録云有鄭法師畫(厯代名/畫記)¶
　觀音寺　在市園巷開元初建一在城南十五里李¶
　　玉村明初建嘉靖年脩一在城南三十五里樊村¶
　　里明嘉靖丁巳重脩(縣/志)¶
　宣陵寺　在城東南三趙村唐乾元三年建以其地¶
<pb:KR2k0050_WYG_028-37a>¶
　　枕漢宣帝陵故名(馬/志)¶
　福田寺　在城東四十里唐乾元三年建(縣/志)¶
　牛頭寺　在城南二十里樊川北隈即勲䕃坡貞元¶
　　十一年建有司空圖詩(賈/志)舊有唐貞元中徐士龍¶
　　撰徧照禪師碑今不存所存惟仙人丘長春詩刻¶
　　(明都穆遊/終南山記)宋太平興國中改為福昌寺明隆慶五¶
　　年脩古佛殿前有四季栢四時皆花尤稱竒絶(縣/志)¶
本朝達禮善重脩康熙六十一年繼脩(縣/冊)¶
<pb:KR2k0050_WYG_028-37b>¶
　寳壽寺　在東郭外新城里唐貞元十八年建明嘉¶
　　靖三十九年重脩(縣/志)¶
　二聖寺　在城東南五十里唐建明重脩(賈/志)¶
　鐘樓寺　在城南四十里鳴犢里即萬年故址唐時¶
　　建明代重脩(縣/志)¶
　興國寺　在夏侯村西原離城三十里唐三藏香火¶
　　院宋為延興寺(縣/志)¶
　雲峰寺　在東闗外唐建(賈/志)¶
<pb:KR2k0050_WYG_028-38a>¶
　玉泉寺　在城南四十里初名塗山寺唐開元時僧¶
　　思恒建明洪武十四年僧清敬鐫瑶掘石獲洞内¶
　　有諸佛羅漢一十九尊又净樁一座因名曰玉泉¶
　　成化嘉靖間屢經脩葺(本寺/碑記)¶
　香城寺　在城内錢局創自石晉思逺禪師後周顯¶
　　德中賜額廣福禪院宋仁宗更賜名曰善感然人¶
　　恒以香城名之元時屢脩有至治二年重脩碑記¶
　　(縣/志)¶
<pb:KR2k0050_WYG_028-38b>¶
　卧龍寺　在陸海坊四牌樓南有呉道子畫觀音像¶
　　及佛足跡碑初以像名觀音寺宋有僧惟果長卧¶
　　其中人以卧龍呼之故名(賈/志)寺在隋為福應禪院¶
　　唐名觀音寺宋太宗更名卧龍明正徳十六年重¶
　　脩(秦藩/碑記)¶
　圓光寺　在城南六十里太乙山中今稱為南五臺¶
　　(賈/志)隋仁壽中有毒龍變為羽人攜藥貨於長安詐¶
　　稱仙術大士現比丘身以妙智力伏妖唐大厯六¶
<pb:KR2k0050_WYG_028-39a>¶
　　年號為南五臺山聖壽寺宗太平興國三年夏前¶
　　後六次現五色圎相祥雲等瑞勅額為五臺山圓¶
　　光之寺(本寺/碑記)千佛寺一名竹林寺在城南七十里¶
　　即圓光寺下院明洪武時建萬厯十二年秦藩重¶
　　脩副使秦可大記崇禎兀年繼脩有碑(縣/志)¶
　二龍寺　在永寜坊中有龍井宋咸淳國師曇延說¶
　　法於此(賈/志)¶
　道安寺　在城南四十里北王里相傳秦國師道安¶
<pb:KR2k0050_WYG_028-39b>¶
　　曾居此地故名金興定二年建有國師塔存(縣/志)¶
　圓通寺　在東郭金花坊元至正十一年建(府/志)内有¶
　　元御史伊喇海壽碑(馬/志)明嘉靖二十六年僧法冲¶
　　重為拓地搆樓供大藏經七千巻水陸神像五十¶
　　軸方䜿柱有鶴數百飛鳴盤桓如相慶然遂題樓¶
　　曰瑞鶴長安張治道撰碑並誌以詩(縣/志)¶
本朝康熙五十三年重脩(縣/冊)¶
　洪濟寺　在城東十五里光大里明景泰萬厯間重¶
<pb:KR2k0050_WYG_028-40a>¶
　　脩¶
本朝康熙三十五年増脩創建失傳(縣/志)¶
　普光寺　在城南六十里終南山上(賈/志)明成化二十¶
　　二年重脩(秦府長史/㳺邦貞記)内仰天池舊為龍池寺洪武¶
　　初西印土烏薩羅國僧無壊拄錫於此屢著靈異¶
　　秦愍王為建上下寺二莊嚴冠長安今廢趙崡有¶
　　詩(縣/志)寺有方池名曰仰天跨以石梁於兹玩月為¶
　　宜(明都穆遊/終南山記)¶
<pb:KR2k0050_WYG_028-40b>¶
　天㑹寺　在縣北五里明洪武時建(賈/志)一在城南四¶
　　十里(縣/冊)¶
　崇興寺　在城東二十五里明嘉靖二十一年建¶
本朝康熙四十二年脩(縣/冊)¶
　真相寺　在城南郭外明隆慶元年建(府/志)¶
本朝有喇嘛僧張姓者募脩此寺(本寺/碑記)¶
　龍泉寺　在城南四十里二龍里直玉案之北明時¶
　　建(賈/志)¶
<pb:KR2k0050_WYG_028-41a>¶
　顯鐘寺　在城南四十里章曲(縣/志)¶
　興福寺　在城南三十里大兆㫁碑移碑洞(縣/志)¶
　菩薩寺　在平康坊(賈/志)¶
　䕶國寺　在城中順治庚寅巡撫黄爾性建有記(縣/志)¶
　喜善寺　在城東南二里李家村康熙四十二年重¶
　　脩創建無考(縣/冊)¶
　丹霞觀　在縣治八家巷漢周亞夫囘細栁有疾而¶
　　愈建此(賈/志)元至正三年脩明嘉靖七年重脩(本觀/碑記)¶
<pb:KR2k0050_WYG_028-41b>¶
　天寜觀　在城内粉巷唐貞觀五年建明正德嘉靖¶
　　間劉解元序王解元誥滑解元撫皆府學士胥寓¶
　　於此以㑹文學(馬/志)¶
本朝雍正元年重脩(縣/志)¶
　太真觀　在安邑坊唐天寳五年貴妃姊裴氏捨宅¶
　　置(宋敏求/長安志)¶
　金天觀即火神廟　在城東南一里創自唐代内有¶
　　金安寥陽二殿明天順初至𢎞治甲寅三次增脩¶
<pb:KR2k0050_WYG_028-42a>¶
　　長安吉人有記嘉靖己未織造周富捐脩萬厯中¶
　　傾圮附觀居民屢見寥陽殿中夜發祥光甚著靈¶
　　異里人竇文著等輸錢脩治(本觀/碑記)¶
　丹陽觀　在城南四十里杜曲鎮金大定間扶風馬¶
　　真人結茅於此其後弟子魏道冲軰建立堂殿遂¶
　　以師號名觀明天順丁丑中貴官趙安等重脩長¶
　　安游邦貞記(本觀/碑記)¶
　玉虚宫　在城内栁巷坊創始於元至正年明正德¶
<pb:KR2k0050_WYG_028-42b>¶
　　嘉靖間兩次増脩(本廟/碑記)¶
　日月圜　在城東南四十里洪武初有仙姑王㑹真¶
　　主是圜圜穴如門左日右月朝夕映影煙霞繚繞¶
　　真仙境也天順間建殿宇¶
本朝康熙辛卯重脩(本廟/碑記)¶
　&KR0293;溪宫　在城南六十里永樂間有董真人仙去又¶
　　有趙閑易安二字石刻甚嘉原為䝉恬舊宅(賈/志)¶
　葆真觀　在城東三十里南枝里明景泰初女冠張¶
<pb:KR2k0050_WYG_028-43a>¶
　　洞真重脩(本觀/碑記)¶
　清陽宫　在城東南四十里余村明成化年建(縣/志)¶
　䨇霞觀　在城東南五十里余兆村明嘉靖十三年¶
　　建(縣/志)¶
　八僊菴　在長樂坊宋時有鄭生見八仙顯化於此¶
　　明正德間八仙復顯於管氏場圃因建八仙殿又¶
　　雷自菴起增建雷祖殿¶
本朝康熙十四年脩旋開叢林雍正五年住持道士髙¶
<pb:KR2k0050_WYG_028-43b>¶
　　永勤重脩(縣/志)¶
　丹陽萬壽宫　在縣治西南内有雪岩王中書四聖¶
　　七真數字(馬/志)雍正八年新脩中殿其東闗外五里¶
　　許另有萬壽宫即今牛皮洞有元至正間董仙碑¶
　　蹟(縣/志)¶
　北極宫　在東闗順治十三年脩(縣/志)¶
　白雲觀　在縣南三十里陽萬坂創建失攷¶
本朝康熙六年重脩(縣/志)¶
<pb:KR2k0050_WYG_028-44a>¶
　道清觀　在縣東三里許康熙五十六年建(縣/冊)¶
　　(附古/寺觀)報聖寺東觀奏宣帝出内藏緡建大中報聖¶
　　寺(賈志年按長安志載/在萬  縣今攷俱廢)趙景公寺在長樂坊隋開¶
　　皇十八年建本曰宏善寺(賈/志)東廊南間東門南壁¶
　　畫行僧轉目視人中門之東呉畫地獄并題西門¶
　　内西壁呉畫帝釋并題(厯代名/畫記)寳刹寺隋開皇中¶
　　建殿四面立柱中横虚起層閣榱棟屈曲竒妙故¶
　　名(縣/志)佛殿南楊契丹畫湼槃等變相(厯代名/畫記)菩提¶
<pb:KR2k0050_WYG_028-44b>¶
　　寺隋開皇年隴西公李敬道及僧恵英所奏立寺¶
　　唐大中年改為保唐寺(賈/志)殿内東西北壁並呉畫¶
　　其東壁有菩薩轉目視人殿上构欄耿昌言畫水¶
　　族(厯代名/畫記)陽化寺隋内史舎人于宣道為父建(賈/志)¶
　　净域寺隋文帝開皇間立(賈/志)恭帝禪位殁於此(縣/志)¶
　　三階院東壁張孝師畫杜懐亮書榜院門内外神¶
　　鬼王韶應畫王什書榜(厯代名/畫記)净住寺本隋吏部¶
　　尚書裴宏濟宅開皇年立為寺有石塔本姚萇之¶
<pb:KR2k0050_WYG_028-45a>¶
　　浴室(賈/志)普耀寺隋開皇獨孤皇后為外祖崔彦珍¶
　　立(賈/志)勝業寺武德初年為沙門景暉言事多中因¶
　　改勝業坊為寺(賈/志)崇濟寺唐髙祖時建(縣/志)本隋慈¶
　　恩寺開皇間魯郡夫人立(賈/志)楚國寺本隋興道寺¶
　　之址髙祖起義并州第五子智雲為隋留守隂世¶
　　師等所害後封為楚哀王因立寺(賈/志)華嚴寺在樊¶
　　川因寺名川亦曰華嚴(馬/志)在城南三十五里唐貞¶
　　觀十九年建髙僧說法講華嚴經天雨花故名有¶
<pb:KR2k0050_WYG_028-45b>¶
　　杜順禪師葬塔寺西杜光村即順誕生之地(馮/志)明¶
　　為開福寺内有貝葉三片長三寸細軟如綿帛蒼¶
　　色嘉靖間地震寺圮萬厯元年僧徴滄重脩邑人¶
　　王鶴有記今僅存真如塔　招福寺乾封二年睿¶
　　宗在藩立本隋正覺寺南北門額並睿宗所題長¶
　　安二年上出等身金銅像一鋪并九部樂南北二¶
　　門額上與岐薛二王親送至寺景龍二年詔寺中¶
　　别建聖容院是睿宗在青宫真容也先天二年勅¶
<pb:KR2k0050_WYG_028-46a>¶
　　出内庫錢二千萬工匠一千人重脩(賈/志)光宅寺儀¶
　　鳯二年望氣者言光宅坊有興氣勅令掘得石函¶
　　函内有佛舎利骨萬餘粒遂立光宅寺武太后始¶
　　置七寳臺丞相韋處厚自居内庭至相位毎歸輒¶
　　至寺焚香(賈/志)東菩提院内北壁東西偏尉遲畫降¶
　　魔等變殿内呉生楊廷光畫又尹琳畫西方變(厯/代)¶
　　(名畫/記)青龍寺本隋靈感寺開皇二年立文帝移都¶
　　掘城中陵墓葬之郊外因置此寺唐景雲二年改¶
<pb:KR2k0050_WYG_028-46b>¶
　　名青龍(賈/志)中三門外東西王韶應畫(厯代名/畫記)元為¶
　　石佛寺(府志載按賈志青龍石/佛分  今照府志併入)寳應寺代宗實録¶
　　與㑹要曰本王縉宅縉溺於佛教妻李氏以疾請¶
　　捨為寺代宗嘉之(賈/志)寺多韓幹白畫亦有輕成色¶
　　者西南院北壁張璪畫山水院南門外韓幹畫側¶
　　坐毘沙門天王北下方西塔院下邊鸞畫牡丹(厯/代)¶
　　(名畫/記)靈花寺本隋司馬竇毅宅開皇年捨為寺大¶
　　厯間僧儼誦經天雨花近地而滅夜有光因改靈¶
<pb:KR2k0050_WYG_028-47a>¶
　　花(賈/志)杜光寺唐貞元十九年建即隋義善寺(縣/志)奉¶
　　慈寺本虢國夫人宅後為寺尋復為郭曖宅太后¶
　　為昇平公主追福奏立奉慈寺(縣/志)章敬寺在通化¶
　　門外趙村西本魚朝恩宅為章敬皇后立寺故名¶
　　殿宇四千一百三十間分四十八院以曲江亭百¶
　　司館華清宫觀風樓及將相没官宅捨給其用(賈/志)¶
　　靈澤寺唐年間建在城南北王里(縣/志)開化坊壽尼¶
　　寺隋開皇六年立　永樂坊永壽寺景龍三年中¶
<pb:KR2k0050_WYG_028-47b>¶
　　宗為永壽公主立　資敬尼寺隋薛國公長孫覽¶
　　為其父立　靖安坊崇敬尼寺本僧寺龍朔二年¶
　　改　永興坊荷恩寺景雲元年立　勝業坊慈尼¶
　　寺隋開皇七年立　薛王業寺本禮部尚書韋行¶
　　佺宅　安邑坊元法寺開皇六年立　宣平坊法¶
　　雲尼寺初名法輪寺睿宗時改　宣慈寺本大理¶
　　卿劉遵古宅　日嚴寺隋煬帝為晉王時施營第¶
　　材木造　昇道坊龍華尼寺髙宗立　平康坊陽¶
<pb:KR2k0050_WYG_028-48a>¶
　　化寺隋舎人于宣道建立　鎮國寺在縣東乾元¶
　　二年置　興道坊至德女冠觀隋開皇六年立¶
　　永樂坊清都觀開皇七年為道士孫昻立　大業¶
　　坊太平女冠觀儀鳯二年吐番求太平公主不許¶
　　乃立此觀公主出家為女冠　平康坊萬安觀天¶
　　寳七載丞穆公主出家捨宅置　親仁坊囘元觀¶
　　即安禄山舊宅　永崇坊宗道觀大厯十二年立¶
　　　務本坊先天觀景龍中為翊聖觀至德三載改¶
<pb:KR2k0050_WYG_028-48b>¶
　　　靈符觀兩京道里記曰天寳初桃林獲寳符將¶
　　入城宿此因置觀在長樂坡南　太一觀在縣南¶
　　六十里終南山炭谷口(宋敏求/長安志)元都觀在城南興¶
　　善寺西隋開皇二年建唐劉禹錫回朝作詩處(賈/志)¶
　　殿内范長壽畫(厯代名/畫記)女冠觀睿宗在藩之地明¶
　　皇升極於此(賈/志)崇真觀本李齊古宅開元初立(賈/志)¶
　　興唐觀本司農園地開元十八年建(賈/志)元和八年¶
　　命中尉彭忠獻帥徒三百人脩興唐觀賜錢千萬¶
<pb:KR2k0050_WYG_028-49a>¶
　　使壯舊制觀北距禁城因開複道以絹為夫役之¶
　　賜(續文獻/通考)太清宫開元年詔西京及諸州各置𤣥¶
　　元皇帝廟天寳年參軍田同秀上言𤣥元皇帝見¶
　　於丹鳯門以天下太平聖壽無疆之言傳元宗仍¶
　　有靈符在尹喜之故宅上遣使就函谷闗令尹臺¶
　　得之於是置廟後改為太清宫(賈/志)初太清宫成命¶
　　宫人於太白山采白石為𤣥元聖容與元宗聖容¶
　　並立皆衣王者衮冕之服繪采甚麗(續文獻/通考)華封¶
<pb:KR2k0050_WYG_028-49b>¶
　　觀天寳六年髙力士捨宅置(賈/志)元真觀本尚書左¶
　　僕射申國公髙士㢘宅天寳十三載改為觀(賈/志)嘉¶
　　猷觀在平康坊唐建明皇御書額(賈/志)乾元觀大厯¶
　　十三年作置道士四十九人以追逺祈福上資肅¶
　　宗也其地在皇城南長興里本涇原節度使馬璘¶
　　之宅璘初創建是宅重價募天下巧工營繕屋宇¶
　　宏麗冠絶當時璘將卒抗表獻之帝方軫懐㒺極¶
　　欽崇道福以其當皇城形勝之地牆宇新潔遂命¶
<pb:KR2k0050_WYG_028-50a>¶
　　為觀加乾元名焉仍遣道門威儀申甫司其事(冊/府)¶
　　(元/龜)黙庵在夏侯村北兀時道士邢道安隱居之所¶
　　泉聲清冷竹徑幽深為樊川佳處(至元四年宣撫/使趙良弼記集)¶
　　(顔魯/公書)¶
　　咸陽縣¶
　周文武成康祠　在縣治北街明嘉靖十年建有蘭¶
　　谿唐龍碑記(賈/志)憲宗元和十四年正月詔以周文¶
　　王武王祠宇在咸陽縣俾有司精加脩飾(冊府/元龜)¶
<pb:KR2k0050_WYG_028-50b>¶
　景帝廟　在縣東十五里(賈/志)括地志曰漢景帝廟在¶
　　雍州咸陽縣東北二十九里(史記/正義)¶
　吕后廟　在縣東北三十五里(賈/志)¶
　龍淵廟　在縣東北八里祀漢武帝(賈/志)武帝廟號龍¶
　　淵(玉/海)¶
　太白廟　在縣南二十里(賈/志)明嘉靖四十三年建(縣/冊)¶
　關帝廟　在縣治北宋開寳六年建一在縣寺巷内¶
　　(縣/冊)¶
<pb:KR2k0050_WYG_028-51a>¶
　龍王廟　在縣東二里旱禱輒雨(縣/志)¶
　武安君廟　在縣西五里(馬/志)廟在古杜郵壁間記乾¶
　　符五年重脩正書遒勁亦有歐法(石墨鐫華縣按/古杜郵在  東)¶
　　(當另為/一廟)¶
　藥王廟　在縣北二里䨇泉側(縣/志)¶
　酇侯廟　在縣西北三十里祀漢蕭何(賈/志)永平二年¶
　　十一月詔京兆右扶風以中牢祀蕭何出郡錢榖¶
　　給蕭何子孫在三里内者悉令侍祠(東觀/漢記)¶
<pb:KR2k0050_WYG_028-51b>¶
　傅介子廟　在縣西北三十五里介村(縣/志)¶
　張王廟即桓侯廟　在縣治南明萬厯四十六年建¶
　　後封水神(縣/志)¶
　　(附古/祠廟)文王廟一在縣西十五里一在縣東碑存(馬/志)¶
　　髙祖既受命祀文王武王於豐渭之郭周公召公¶
　　配以一太牢而無樂(隋書禮/儀志)唐太和二十一年五¶
　　月遣使者以太牢祭周文王於豐武王於鎬(冊府/元龜)¶
　　武王廟在縣北五里(府/志)長安牧守常有事於文武¶
<pb:KR2k0050_WYG_028-52a>¶
　　廟延興四年坎地埋牲廟玉發見四月詔東陽王¶
　　丕祭文武二廟以廟玉露見埋之恐愚民盜竊勅¶
　　有司收之府藏(魏書/禮志)成王廟在縣西十五里(馬/志)康¶
　　王廟在縣北七里(馬/志)宋太祖朝嘗詔脩先代帝王¶
　　祠廟令太常禮院重定配享功臣周文武以師鬻¶
　　熊配武王以召公配成王以周公旦唐叔虞配康¶
　　王以太公畢公配(揮麈/前録)昭帝廟與龍淵廟相近(賈/志)¶
　　鄂國公廟在縣東南舊城内(縣/志)¶
<pb:KR2k0050_WYG_028-52b>¶
　善因寺　在縣北三十里唐穆宗由複道幸咸陽止¶
　　於寺(馮/志)¶
　廣教寺　在縣北四十五里眭村地俗名三絶謂修¶
　　塑畫也宋大觀三年建中有呉道子畫壁神彩飛¶
　　動(馮/志)本秦望夷宫武則天改為寺(縣/志)¶
　龍嚴寺　在縣北三十里金大定三年住持信行建¶
　　即魏浩居處(賈/志)¶
　福勝寺　在縣北三十五里金大定三年住持詞諒¶
<pb:KR2k0050_WYG_028-53a>¶
　　建(賈/志)¶
　金佛寺　在縣南十五里河南里創建無攷明𢎞治¶
　　五年指揮晏釗重脩萬厯三十九年繼脩(縣/志)¶
　安國寺　在縣城内有寂照和尚碑銘(賈/志)唐開成六¶
　　年建　唐寂照和尚碑舊在馬跑泉後移城中寺¶
　　以碑有安國寺字遂改名其寺為安國按碑段成¶
　　式撰僧無可書成式文筆自竒無可賈島從弟其¶
　　書出栁誠懸(石墨/鐫華)¶
<pb:KR2k0050_WYG_028-53b>¶
　義鄉埪寺　在縣西北三十三里即忍辱禪師坐化¶
　　處(賈/志)¶
　最師埪寺　在縣治肖相里離城三十五里因唐最¶
　　師居此故名(縣/志)¶
　白龍寺　在河南里距城十里崇禎五年建(縣/志)¶
　長生觀　在縣北二十五里(賈/志)秦始皇二十一年建¶
　　(縣/志)¶
　太清觀　在縣西北即今真武臺金大定三年建(賈/志)¶
<pb:KR2k0050_WYG_028-54a>¶
　法輪禪院　在縣東二十五里金大定八年住持智¶
　　慧建(賈/志)¶
　安樂宫　在縣治陳良里離城二十里康熙十六年¶
　　建(縣/冊)¶
　　(附古/寺)石佛寺在縣治北以有石佛故名(馬/志)壽峰寺¶
　　在縣治東北文武成康陵所(馬/志)¶
　　興平縣¶
　成湯廟　在縣治西北二十里始建之義無考後人¶
<pb:KR2k0050_WYG_028-54b>¶
　　遂名其地為湯祠鄉(馮/志)¶
　漢髙祖廟　在縣東南二十里樊噲城北(賈/志)一在縣¶
　　西南三十里龍過村知縣朱文重脩(縣/志)¶
　關帝廟　在縣治南(縣/志)其西關趙村王堡俱有廟(縣/志)¶
　東嶽廟　在縣治東郭規制宏厰廟宇甲三秦赫有¶
　　靈異宋真宗祈嗣於此後人因立廟祀之侍郎吕¶
　　柟題知縣章評有迎春十咏(縣/志)¶
　丁蘭廟　在縣北五里孝子村(馬/志)知縣茍汝完重脩¶
<pb:KR2k0050_WYG_028-55a>¶
本朝康熙三十九年西安别駕攝篆因廢圮重建記云¶
　　孝子河内人寓居茂陵人敬之死則立祠以祀(縣/志)¶
　崔府君廟　在縣東闗祀唐相崔珏(賈/志)¶
　　(附古/祠廟)漢武帝廟在縣東北十七里(馮/志)韓信廟在縣¶
　　東南十里唐劉禹錫元陳剛中有詩(縣/志)董宣廟在¶
　　縣北門内兀茅輔有詩(馬/志)露膊將軍廟在縣西北¶
　　五里(馬/志)要冊廟在縣北一里(宋敏求/長安志)¶
　多寳寺　在縣治東南十五里(縣/志)¶
<pb:KR2k0050_WYG_028-55b>¶
　保寜寺　在縣西街(縣/志)¶
　甘泉寺　在底張東門外知縣章評有詩(賈/志)¶
　千佛寺　知縣章評有詩(賈/志)¶
　白馬寺　在縣東南十五里(賈/志)明嘉靖十三年建(縣/志)¶
　太上槐黄山宫　在馬嵬鎮距城三十里即漢代老¶
　　子祠(縣/志)¶
　登真觀　在縣西南唐垂拱間建(馬/志)在正安坊離城¶
　　五里(縣/志)¶
<pb:KR2k0050_WYG_028-56a>¶
　重陽萬壽宫　在蔡家庄創自萬厯元年(縣/志)¶
　玉清觀　在縣南佐村(賈/志)距城十五里(縣/志)¶
　開化觀　在縣署西南(賈/志)¶
　　(附古/寺觀)金鈴寺在縣西官路北(縣/志)天興觀在縣東北¶
　　一里(宋敏求/長安志)¶
　　臨潼縣¶
　龍淵廟　在縣西北二十里祀漢武帝(賈/志)¶
　關帝廟　在縣治一義勇武安王廟在縣治西北(縣/志)¶
<pb:KR2k0050_WYG_028-56b>¶
　龍王廟　在縣治西闗(縣/志)¶
　風王廟　在縣東南驪山風谷中歳旱風自谷出為¶
　　百榖病嘉靖間知縣李裔芳屢禱神應因增脩正¶
　　殿又旁立三間為雨師像有碑記每春秋上戊與¶
　　各壇廟同日致祭(縣/志)¶
　忠烈祠　按三輔㑹要烈士段秀實廟在臨潼縣西¶
　　十里斜口鎮西南(名山/記)俗呼為烈神廟明成化時¶
　　知縣鏞奉詔建嘉靖己酉西安太守胡某重脩¶
<pb:KR2k0050_WYG_028-57a>¶
本朝康熙四十年知縣趙于京脩並建享亭邑人張厥¶
　　問記(縣/志)¶
　宋横渠祠　舊在文廟東北明萬厯三十五年建後¶
　　圮¶
本朝康熙三十七年知縣趙于京因故察院地改建書¶
　　院以祀按伊洛淵源録云横渠再移疾西歸過洛¶
　　陽别二程行李蕭然至臨潼而殁葢與弟御史戬¶
　　皆為二程所重闗中學者稱二張焉門生挽車而¶
<pb:KR2k0050_WYG_028-57b>¶
　　葬於郿則驪下乃告終地也故祀(縣/志)¶
　李真人祠　在縣東南二十七里兩京道里記曰真¶
　　人名順興後魏時得道於此津陽門詩註曰順興¶
　　後周時脩道此山(馬/志)¶
　　(附古/壇廟)畦畤在故櫟陽東北三十里史記秦獻公時¶
　　櫟陽雨金自以得金瑞作畦畤以祀白帝晉灼曰¶
　　形如種韭畦畤各一土封(雍勝/畧)旌儒廟在縣西南¶
　　五里驪山下即秦之坑儒谷唐天寳中改坑儒鄉¶
<pb:KR2k0050_WYG_028-58a>¶
　　名為旌儒鄉立廟有唐賈至所撰碑(馬/志)天寳元年¶
　　改驪山為會昌山仍於坑儒之所立祠以祀遭難¶
　　諸儒(冊府/元龜)枌榆社在縣東北十五里漢髙祖初起¶
　　豐禱枌榆社後置新豐縣亦立此社焉(馬/志)秦始皇¶
　　靈臺祠在縣東南一廟在縣東(宋敏求/長安志)¶
　石甕寺即福岩寺　在縣治東南驪山石魚岩下有¶
　　天然石其形如甕以貯飛泉唐𤣥宗以為寺名其¶
　　西巖紅樓有𤣥宗詩真草八分書毎句一體壁上¶
<pb:KR2k0050_WYG_028-58b>¶
　　有王維山水畫(馮/志)開元中以華清宫餘材脩繕佛¶
　　殿中玉石像皆幽州所進與朝元閣道像同日而¶
　　至精妙無比叩之如磬餘像皆楊恵之手塑脱空¶
　　像皆元伽兒之製能妙纎麗曠古無儔(唐詩/注)¶
　寳雲寺　在縣東三十五里本名慶山寺唐武后建¶
　　有緣閣複道而上德宗時改(馮/志)隋開皇中號靈巖¶
　　唐會昌五年廢咸通六年再置名鷲嶺寺宋太平¶
　　興國六年改持國寺(縣/志)¶
<pb:KR2k0050_WYG_028-59a>¶
　孝村寺　在縣東北以村有孝行者名(馬/志)¶
　轉輪寺　在戯河里(賈/志)¶
　興唐寺　在東梁里(縣/志)三門樓下呉畫神東般若院¶
　　楊廷光畫山水西院韓幹畫一行大師真徐浩書¶
　　讃又有呉生周昉絹畫中三門内東西偏兩壁尉¶
　　遲畫殿軒廊東面南壁呉畫(厯代名/畫記)¶
　莊嚴寺　在櫟陽東南(賈/志)¶
　靈泉觀即華清宫　晉天福中改賜道士故以觀名¶
<pb:KR2k0050_WYG_028-59b>¶
　　今有東西二菴(縣/志)¶
　太元觀　兩京道里記曰唐武德二年置在驪山下¶
　　温泉宫畔開元二十七年以宫牆逼近失於肅敬¶
　　乃令諫議大夫道士尹愔徙之今在宫北一里(縣/志)¶
　白鹿觀　在縣西南十五里山上有昇仙臺蟾井唐¶
　　髙祖武德七年幸温泉見白鹿因以名觀宋加封¶
　　神德洞天有白鹿書院陳摶撰碑(縣/志)¶
　靈臺觀　在零口鎮北兩京道里記曰天寳初供奉¶
<pb:KR2k0050_WYG_028-60a>¶
　　睦霞奏置(馮/志)¶
　翊唐觀　在櫟陽鎮粟邑廟舊圖經曰觀内昔有冦¶
　　尊師白日上昇(縣/志)¶
　老母殿　在驪山峰上舊止一間内有授經碑順治¶
　　中黄冠傅姓者始大建今閣北頫邑城閣後肖奎¶
　　星像天半文明稱巨觀勝槩云(縣/志)¶
　　(附古/寺觀)靈泉觀本華清宫禄山亂後天子罕復遊唐¶
　　末遂皆圮晉天禄中改為觀賜道士居之(雍勝/畧)降¶
<pb:KR2k0050_WYG_028-60b>¶
　　聖閣天寳七載十二月戊戌聖神元元皇帝降見¶
　　於華清宫之朝元閣乃改為降聖閣改㑹昌山為¶
　　昭應山封山神為元德公仍立祠宇以時祭享(冊/府)¶
　　(元/龜)山之半平坡朝元閣舊建於此又上二里為老¶
　　君殿舊云老君見於朝元閣南𤣥宗於其處立降¶
　　聖觀琢白玉石為像今尚存殿壁繪唐從臣之像¶
　　殆當時人手筆(明都穆遊/驪山記)¶
　　髙陵縣¶
<pb:KR2k0050_WYG_028-61a>¶
　三皇廟　在距河門外三里宋元時建明成化年重¶
　　脩(賈/志)¶
　漢景帝廟　在縣西南鹿苑原上明代頻遣官致祭¶
　　(賈/志)距城二十五里(縣/冊)¶
　龍王廟　在縣治南門(縣/志)¶
　東嶽廟　在通逺門東(賈/志)明隆慶元年建(縣/冊)¶
　鹿臺神廟　在縣西南三十里鹿苑原上佐軒轅破¶
　　蚩尤者又旁有雷石風洞俗名雨磨禱雨多應元¶
<pb:KR2k0050_WYG_028-61b>¶
　　同州學正蕭逄春有記(賈/志)¶
　晉文公廟　在通逺門北公為公子時出亡在秦秦¶
　　康公送至渭陽作渭陽篇故有廟(賈/志)距城五里(縣/冊)¶
　齊大夫廟　在接蜀門西南為宴村社人所祀相傳¶
　　嬰之故里按史記嬰齊萊夷人故里之說無據或¶
　　者出使在秦秦人慕其賢而立祠歟(縣/志)距城五里¶
　　(縣/冊)¶
　關帝廟　在接蜀門外殿額元學士蕭𣂏所書明𢎞¶
<pb:KR2k0050_WYG_028-62a>¶
　　治初重脩教諭髙儔有記(縣/志)¶
　后土宫　在縣東關明成化十一年重脩殿後有湫¶
　　池禱雨禳疾者咸取焉吕柟撰其碑曰髙陵后土¶
　　宫(縣/志)涇野嘗與門人講學改為雲槐精舎(賈/志)副使¶
　　何景明有詩正德間重脩涇野撰記(馬/志)¶
　唐鄭國魏公廟　在接蜀門西南十五里窰子頭徴¶
　　魏州曲城人而髙陵有魏綸者金進士也自言為¶
　　徴後嘗起祖塋於降駕原原去窰子頭甚邇徴廟¶
<pb:KR2k0050_WYG_028-62b>¶
　　所自来歟葢徴卒陪葬昭陵其子孫遂籍馮翊未¶
　　可知也(縣/志)¶
　上騎都尉馮公祠　在縣西南七里祀唐馮本額曰¶
　　䕶國西齊王廟俗曰府君廟有周朝隱撰紀孝碑¶
　　(賈/志)¶
　西平王李公祠　在迎翠門南十里渭橋北百餘步¶
　　即墓前祀唐李晟大學士裴度撰碑栁公權書春¶
　　秋致祭(賈/志)¶
<pb:KR2k0050_WYG_028-63a>¶
　劉公廟　在接蜀門西二十五里彭城閘南祀唐縣¶
　　令劉仁師有劉禹錫撰去思碑(縣/志)仁師令髙陵奏¶
　　興水利民德之立祠(府/志)¶
　吕文簡公廟　在縣北祀侍郎吕柟(賈/志)¶
　　(附古/祠廟)竹林廟在許村西祀冦萊公(馬/志)楊文康公祠¶
　　在縣東南三陽寺前公髙陵人(馬/志)¶
　崇皇寺　在縣西南申村唐初置宋太宗賜額相傳¶
　　漢薄姬妊文帝而出宫至此栢下誕生文帝俗傳¶
<pb:KR2k0050_WYG_028-63b>¶
　　唐明皇兩幸於此又名重皇寺内有閣當重丘之¶
　　上夏月居之不暑曰納凉閣宋种師道令髙陵時¶
　　其友輞川居士石君倚餞師道至此有題縣尉少¶
　　華趙天祐有詩(縣/志)¶
　隆昌寺　在縣西毘沙鎮宋太宗勅賜名額寺中有¶
　　塔吕涇野嘗題詩於壁(縣/志)¶
　莊嚴寺　在縣西許村一名旗杆寺(賈/志)有宋慶厯間¶
　　利公和尚碑記(縣/志)¶
<pb:KR2k0050_WYG_028-64a>¶
　竹林寺　在許村隣於冦萊公竹林故名(賈/志)内有宋¶
　　常安民碑刻(馬/志)¶
　慧濟寺　在縣西北十五里元大徳元年僧了達等¶
　　建紫宏太師建塔教諭張希顔撰銘(縣/志)¶
　清真寺　在縣南渭橋元至正年建(賈/志)¶
　興國寺　在縣西門内(賈/志)明正統元年謙守一建(縣/志)¶
　祐元觀　在縣治城隍廟西明景泰元年建(馬/志)一作¶
　　又元觀建自正統元年(縣/志)¶
<pb:KR2k0050_WYG_028-64b>¶
　清真觀　在縣東南二十五里呉村吕涇野有重脩¶
　　碑記内有白雲洞(賈/志)西魏文帝嘗遊過觀觀中石¶
　　槽水常盈飲隨駕馬千餘匹不減升斗異而問焉¶
　　主觀對曰臣有飲馬珠故不竭遂獻珠勅建此觀¶
　　(按賈志洞觀/分載今併入)¶
　昭慧院　在迎翠門東南三里陳楊村唐大中年建¶
　　以其在咸陽渭陽涇陽東北又曰三陽寺其塔比¶
　　隆昌寺塔尤崇竦吕涇野馬谿田皆有重脩碑記¶
<pb:KR2k0050_WYG_028-65a>¶
　　(縣/志)¶
　　(附古/寺觀)崇興寺縣西五里　習静寺在李趙村(府/志)慶¶
　　安尼寺縣西南十里　正道觀縣北十三里　法¶
　　隆院縣南十五里(長安/志)¶
　　鄠縣¶
　禹王廟　在縣治東(馬/志)¶
　胡公廟　在縣西南七里祀陳胡公(縣/志)¶
　太公廟　在城東北隅知縣張宗孟建(賈/志)¶
<pb:KR2k0050_WYG_028-65b>¶
　東嶽廟　在縣西姜泉里(縣/志)¶
　霍光廟　在縣東十里金山(縣/志)永平二年十一月詔¶
　　京兆右扶風以中牢祀霍光(東觀/漢記)¶
　闗帝廟　一在西城一在南闗(縣/志)¶
　李靖廟　在縣東南二十里(縣/志)¶
　程明道祠　舊在縣治南明𢎞治二年巡按李瀚建¶
　　翰林學士王鏊記(馮/志)¶
本朝康熙年知縣金廷襄改建於縣治北王心敬有記¶
<pb:KR2k0050_WYG_028-66a>¶
　　(縣/志)¶
　草堂寺　在縣東南四十里圭峰下後秦姚興𢎞始¶
　　三年建西僧鳩摩羅什譯經之處什死焚之其舌¶
　　不壊有塔存唐改棲禪寺(馮/志)棲禪寺即所謂草堂¶
　　者也姚秦時鳩摩羅什自西竺来爾時未有寺為¶
　　樹草堂譯經其中其後建寺始定今名而俗猶呼¶
　　草堂寺云前殿畫壁甚古西南為鳩摩羅什葬塔¶
　　有亭覆焉前朝詩刻甚多獨金趙閑公詞翰為盛¶
<pb:KR2k0050_WYG_028-66b>¶
　　明道先生詩註云寺在竹林之心其竹葢將十頃¶
　　乃今根株盡矣獨寺後銀杏四株上薄霄漢亦百¶
　　年外物也門外諸峰蒼翠如畫(王九思遊/終南山記)近今殿¶
　　宇多圮重脩佛殿五楹稍復其舊(縣/志)¶
　羅什寺　在縣南五里羅什堡寺内樹二株葉如掌¶
　　實如黄壤名净土樹(縣/志)俗傳鳩摩羅什憩此覆其¶
　　履土遂生兹樹二月開如楊花八月結實如小栗¶
　　殻中皆黄土(馬/志)¶
<pb:KR2k0050_WYG_028-67a>¶
　道安寺　在鑿齒村晉釋道安與習鑿齒遊其地(賈/志)¶
　雲際山大定寺　在縣東南昔魏武之始有李順興¶
　　者隱居此地誦金剛經聚叠瓦塔以記經數至隋¶
　　大業中乃以此地賜駙馬尉遲安為柴庄安嘗見¶
　　一老人素服謂曰此古寺地何不再葺之安遂置¶
　　寺因掘地得順興石像焉(賈/志)隋仁壽元年為居賢¶
　　捧日寺宋太平興國三年改今名金大定中再葺¶
　　(縣/志)¶
<pb:KR2k0050_WYG_028-67b>¶
　寳林寺　在縣南五十里紫閤峪唐太宗勅建尉遲¶
　　恭監脩寳塔髙五丈餘内有湧鉢泉(賈/志)¶
　重雲寺　在縣東南三十里太平峪口五代時建(賈/志)¶
　　寺南圭峰在前如人拱揖(明王九思遊/終南山記)梁開平五¶
　　年京兆僧智暉建時有祥雲叠出衆峰間遂名曰¶
　　重雲唐明宗賜額長興明正統年脩¶
本朝雍正四年重脩(縣/冊)¶
　金峯寺　内有牛跑泉相傳老子過元闗青牛乏飲¶
<pb:KR2k0050_WYG_028-68a>¶
　　以蹄跑之其水湧出名牛跑泉(縣/志)寺背山山下出¶
　　泉甃為井乃伏流佛座下至院亦甃為井復伏流¶
　　至門外達於平地為溪院僧利灌溉則閉井北口¶
　　上水由泉西緣岡南抵山下(明王九思/遊南山記)唐時勅脩¶
　　明天順崇禎年三次加脩¶
本朝康熙年脩其下院有圓通大悲明羊新興四寺俱¶
　　在縣治東南(縣/冊)¶
　白雲寺　在縣城西南熊家堡(縣/志)地近澇水廣十六¶
<pb:KR2k0050_WYG_028-68b>¶
　　畆昔有祖師登臺說法水聲潺潺有礙聴聞師一¶
　　喝而水即入地伏流十里至羅什堡始見又臺下¶
　　白雲繚繞因以名寺明天順成化間重脩(縣/冊)¶
　靈山寺　在縣東十里唐時有石佛從地&KR0691;出髙丈¶
　　餘因建寺有記明萬厯七年脩(縣/冊)¶
　勝光寺　在縣治東北十五里唐建¶
本朝康熙二十五年脩寺内有黄龍洞(縣/冊)¶
　丈八寺　在縣西十里元時土人掘得石佛髙丈許¶
<pb:KR2k0050_WYG_028-69a>¶
　　因名(縣/冊)¶
　建福寺　在縣東北十里明成化二年建¶
本朝康熙六十一年脩(縣/冊)¶
　洪覺寺　在縣西北二十里寺在渭澇之間水光接¶
　　天因名洪覺明天順𢎞治間重脩(縣/冊)¶
　廣福寺　在縣西北十五里明正德間為福緣和尚¶
　　建¶
本朝康熙年脩(縣/冊)¶
<pb:KR2k0050_WYG_028-69b>¶
　大圓寺　在縣東南三十里紫閣峪杜詩紫閣峰隂¶
　　入渼陂葢名勝地也建於明嘉靖乙卯以住僧大¶
　　圓得名喬因阜有記萬厯間重脩¶
國初僧慧燈康熙四十二年僧大峩兩次增脩殿閣雄¶
　　壯竹樹圍繞内多名人題詠(縣/冊)¶
　花原寺　在縣南二十里石井村明嘉靖萬厯間重¶
　　脩¶
本朝康熙三十九年繼脩(縣/冊)¶
<pb:KR2k0050_WYG_028-70a>¶
　元武寺　在縣東六里明萬厯五年脩¶
本朝康熙二十六年六十年兩次興脩(縣/冊)¶
　中原寺　在縣北十里古名白雀寺即妙莊王三公¶
　　主修行處後因火焚碑版無存元延祐五年明景¶
　　泰三年俱加脩葺萬厯三十九年重脩改今名(縣/冊)¶
　普明寺　在縣治沙河東㟁距城十五里内有石佛¶
　　順治年脩康熙年重脩(縣/冊)¶
　白虎寺　在縣西南十五里雍正七年脩(縣/冊)¶
<pb:KR2k0050_WYG_028-70b>¶
　明陽寺　在牛首山漢甘泉宫在此(賈/志)¶
　屬玉觀　在縣治漢宣帝甘露二年幸萯陽屬玉觀¶
　　(賈/志)¶
　龍臺觀　在縣東北三十里有唐髙祖壇十道志曰¶
　　上林有龍臺觀(縣/志)¶
　志道觀　在縣東三十里洪武六年建(馮/志)¶
　　(附古/寺觀)古柏寺在縣界唐太宗建舊名安樂寺開元¶
　　間改安定洪武初以古栢名(華嶽/集)白雲觀在縣治¶
<pb:KR2k0050_WYG_028-71a>¶
　　南白雲山下(縣/志)¶
　　藍田縣¶
　三皇祠　在縣北三十里祀華胥氏伏羲氏女媧氏¶
　　葢伏羲女媧皆華胥氏所出故祀於故里(賈/志)¶
　金山神廟　在縣南十里輞谷口金山之前舊圖經¶
　　曰黄帝時風后滅蚩尤之衆於此故立風后之祠¶
　　(馬/志)風后祠在城中(賈/志)¶
　東嶽廟　在縣東街(賈/志)康熙三十年脩(縣/冊)¶
<pb:KR2k0050_WYG_028-71b>¶
　龍王廟　在灞河西㟁(賈/志)嘉靖四十二年因水患建¶
　　(府/志)縣東南歪嘴岩上有大龍廟(縣/志)¶
　闗帝廟　在南門外明萬厯十七年楊培建二十二¶
　　年陳一䕫三十一年王邦才重脩有記(賈/志)其西闗¶
　　及城西北隅各有廟(縣/冊)¶
　荆軻祠　在縣北二十里(賈/志)¶
　唐孫真人祠　舊在縣南十里輞川口明嘉靖二十¶
　　二年邑人榮寀别築於縣東白馬坡萬厯三十年¶
<pb:KR2k0050_WYG_028-72a>¶
　　王邦才又拓大之給官地今北闗外有祠(賈志人/按真)¶
　　(名思邈唐髙祖時隱於華原/五臺山没世秦境多祀之)¶
　王右丞祠　在輞川鹿苑寺(賈/志)¶
　顔魯公祠　在藍橋明天啓六年知府鄒嘉生建又¶
　　置民地一十九畆為祭田在普化寨春秋致祭有¶
　　碑(賈/志)¶
　韓文公祠　在縣東南九十里副使何景明有詩(馮/志)¶
　　一在北郭本湘子祠萬厯三十七年知縣梁一道¶
<pb:KR2k0050_WYG_028-72b>¶
　　撤湘子像而肖先生像於中(縣/志)¶
　晉公廟　一在縣東三里一在縣西三十里祀唐晉¶
　　公裴度(賈/志)¶
　宋吕氏祠　在縣北五里舊無專祀明成化年即其¶
　　故地建祠仲春致祭副使戴珊有記後有芸閣寺¶
　　𢎞治中提學王雲鳯改為芸閣書院萬厯三十年¶
　　知縣王邦才重脩(賈/志)尚書張士佩有重脩四獻祠¶
　　記(縣/志)¶
<pb:KR2k0050_WYG_028-73a>¶
　三吕祠　在縣西(賈/志)明成化十九年巡撫阮勤奏藍¶
　　田縣有吕大忠大臨大鈞祠嵗乆淪毁乞脩治賜¶
　　祭下有司脩飾之吕氏兄弟嵗一祭(名山/藏)¶
　梁公祠　在東闗公名一道嘉靖間任縣事殁後民¶
　　立祠而尸祝焉(縣/志)¶
　　(附古/祠廟)都神廟在城内㑹境諸神嵗時饗於此(馬/志)黄¶
　　崖神廟在縣東五十里傾谷口(馬/志)虎侯山祠漢書¶
　　曰秦孝公置(馬/志)濟衆侯廟在縣東南五十里倒回¶
<pb:KR2k0050_WYG_028-73b>¶
　　谷神名石門將軍唐京兆尹第五琦楊知至此祈¶
　　雨有應至乾符中嵗旱詔使致禱應時霑霈遂封¶
　　濟衆侯増葺廟宇後榜曰助順王(馬/志)¶
　悟真寺　在縣東南二十里唐白居易有遊寺一百¶
　　三十韻相傳昔寺僧寫涅槃經羣鴿自空中銜水¶
　　添硯(馮志法按賈志/載崇  寺即此)¶
　法華寺即法池寺　在縣南門内有唐左丞相張說¶
　　二法堂讃(馮志寺按賈志/勝因  即此)¶
<pb:KR2k0050_WYG_028-74a>¶
　清源寺　在縣南輞谷有何景明詩(馮志本按唐書/王維  傳别墅)¶
　　(舊在輞川地竒勝有華子岡欹湖竹里栁浪茱萸/沜辛夷塢與裴迪游其中賦詩相酬為樂母亡表)¶
　　(輞川第/為寺)¶
　竹林寺　在縣東南三十里唐尉遲恭建明萬厯十¶
　　年脩(縣/志)¶
　崇法寺　在縣東二十里明正統十四年建(縣/志)¶
本朝康熙三十八年脩(縣/冊)¶
　祝國寺　在縣南二十里嶢山之巔建有浮圖明萬¶
<pb:KR2k0050_WYG_028-74b>¶
　　厯八年脩(縣/志)¶
　寳泉寺　在縣東三十里順治十年脩(縣/冊)¶
　聖壽寺　在縣西十五里順治十年脩(縣/冊)¶
　太平寺　在縣西三十里順治十二年脩(縣/冊)¶
　豐盈寺　在縣東五十里康熙八年脩(縣/冊)¶
　玉山寺　在縣東五十里康熙三十九年脩(縣/冊)¶
　林泉寺　在縣南二十里康熙四十二年脩(縣/冊)¶
　義和寺　在縣西二十五里康熙四十二年脩(縣/冊)¶
<pb:KR2k0050_WYG_028-75a>¶
　空寂寺　在縣東四十里康熙四十五年脩(縣/冊)¶
　石佛寺　在縣西南三十里康熙四十五年脩(縣/冊)¶
　秋林寺　在縣東三十里(賈/志)¶
　白龍寺　在縣北三十里(賈/志)¶
　里峪寺　在縣北三十里(賈/志)明𢎞治間脩(縣/冊)¶
　渠傾寺　在縣西南三十里(賈/志)¶
　花藥寺　在縣西二十里(賈/志)¶
　草堂寺　在縣南十五里(賈/志)¶
<pb:KR2k0050_WYG_028-75b>¶
　桐花寺　在縣南四十里(賈/志)¶
　風王寺　在縣西南五十里(賈/志)¶
　麻廷寺　在縣東南四十里(賈/志)¶
　龍岩寺　在縣西北四十里(賈/志)¶
　白鹿寺　在縣南十里(賈/志)¶
　鹿苑寺　在縣南三十里(縣/志)¶
　清泉觀　在縣東北五十里元至元三年建明洪武¶
　　二十五年重脩(馮/志)¶
<pb:KR2k0050_WYG_028-76a>¶
　玉山觀　在縣西北四十里元時建(馬/志)縣東屏峰鎮¶
　　有玉山寺(縣/志)¶
　太清觀　在縣東二十里(賈/志)¶
　金蓮觀　在縣西北四十里(賈/志)¶
　瑞雲觀　在縣東北三十里(賈/志)¶
　碧天洞　在縣東南五十里藍橋樓閣數重俯臨峭¶
　　壁由石洞中盤折而上嵓壑竒傑據一邑之勝每¶
　　嵗春月朝香四方雲集(縣/冊)¶
<pb:KR2k0050_WYG_028-76b>¶
　　(附古/寺)永福寺縣西南三十五里　崇仁寺縣東北¶
　　四十里(長安/志)¶
　　涇陽縣¶
　東嶽廟　在縣城東北邑人李錦有記(賈/志)¶
　闗帝廟　一在恵果寺北明隆慶五年邑人潘拱宸¶
　　等捐修有記一在雲陽鎮王廷佐督建併記(賈/志)其¶
　　縣東二十里永樂鎮縣東北四十里魯橋鎮各有¶
　　廟(縣/冊)¶
<pb:KR2k0050_WYG_028-77a>¶
　孫真人祠　祀唐孫思邈在鄭白渠山上唐建(賈/志)¶
　汾陽王廟　在東門内(縣/志)¶
　魏恭襄祠　在儒學東祀明兵部尚書魏學曾(縣/志)¶
　　(附古/壇廟)雲陽泰畤孝武帝居甘泉宫即於雲陽立泰¶
　　畤祭於宫南(賈/志)唐徳宗廟在峩山(縣/志)唐宣宗廟在¶
　　陵前(賈/志)涇河廟在瑞寧鄉(馬志灃按漢書郊祀志/灞滻  澇涇渭長水以)¶
　　(近咸陽盡得/比山川祀)鄭國廟韓使開渠疲秦秦覺欲殺國¶
　　奏曰渠一成誠萬世利也遂赦後因建廟於洪口¶
<pb:KR2k0050_WYG_028-77b>¶
　　堰(賈/志)仲子廟在縣西北仲山髙祖兄仲所居有廟¶
　　旱祈圍此射獵風雨暴至　鄧太尉廟在縣南馬¶
　　村(賈/志)龍泉廟縣西門外　顯聖廟在廣吉鄉　五¶
　　齊廟在㑹仙鄉　白鹿廟在瑞寧鄉(長安/志)暢公祠¶
　　在長街鎮明𢎞治初知縣暢亨開渠邑人建祠以¶
　　祀(賈/志)¶
　正果寺　在縣西北十五里唐時古刹寺有佛藏全¶
　　部在内(賈/志)宋元屢脩明嘉靖二十六年重修三原¶
<pb:KR2k0050_WYG_028-78a>¶
　　馬理有記(縣/志)¶
　法相寺　在縣東北三十里一名法相禪院内有宋¶
　　游師雄題畫碑及金人題咏并前賢分襟橋詩周¶
　　克新過師墓必下馬謁告師又有集賢書堂𢎞治¶
　　間涇陽茹通判起蹇知縣賢穆進士世傑三原劉¶
　　主事德學馬光禄理及髙陵馬生世傑吉生士皆¶
　　先後講學於中(馬/志)¶
　彌陀寺　在雲陽鎮北佛殿偉麗兀時創建(賈/志)¶
<pb:KR2k0050_WYG_028-78b>¶
　文塔寺　在縣東南涇干塔髙凌雲李少保敏肅公¶
　　必達建(賈/志)¶
　恵果寺　在縣治西北本隋中興禪寺唐為大壺寺¶
　　宋元至明為恵果寺明嘉靖十四年重脩三原馬¶
　　理有記(縣/志)内有尊勝幢二唐人書金剛經陀羅尼¶
　　經(賈/志)¶
　洪覺寺　在縣西北三十里中有佛藏(賈/志)明嘉靖二¶
　　十一年建(縣/冊)¶
<pb:KR2k0050_WYG_028-79a>¶
　興國寺　在縣西十五里雍正五年重脩(縣/冊)¶
　石岩寺　在茹村(賈/志)¶
　大興寺　在縣西二十五里雍正八年重脩(縣/冊)¶
　馬村寺　在縣西十里濶大壯麗為一邑鉅觀(賈/志)¶
　水佛寺　在縣北大李村(賈/志)¶
　玉虛觀　在縣東北三十里一名猫槐菴(府/志)宋真人¶
　　張夢乾飛昇於此邑人邢大信有記(縣/志)¶
　北極宫　在縣西北金大定十年建(馬/志)咸陽蕭貢有¶
<pb:KR2k0050_WYG_028-79b>¶
　　記(縣/志)¶
　　(附古/寺觀)義原寺在縣西南十里東留村漢時建(馬/志)振¶
　　錫寺在縣西北嵯峨山上唐元和七年建(馬/志)長平¶
　　觀在縣西南漢建新莽時觀之西岸崩涇水不流¶
　　(賈/志)¶
　　三原縣¶
　后土廟　在縣東北四十里唐村廟神泉谷中(馬/志)本¶
　　名太寧宫唐時勅建宋慶厯四年梁棟重脩始建¶
<pb:KR2k0050_WYG_028-80a>¶
　　是廟誠心所感致有祥雲瑞靄垂覆於地其後人¶
　　自宋慶厯迄金泰和初脩葺者四或稱為梁家廟¶
　　懐城王希哲有記(縣/志)明嘉靖年地震圮壊隆慶庚¶
　　午社首申木等重脩殿宇道院有碑記崇禎年復¶
　　脩享賽絡繹為闗中勝會焉(縣/冊)¶
　東嶽廟　在北城内宋咸平年建真宗禱於岱而生¶
　　聖嗣後居民屢加修葺¶
本朝康熙四十年邑紳梁世勲倡衆重脩(縣/冊)¶
<pb:KR2k0050_WYG_028-80b>¶
　西嶽廟　在縣西北三里留坊里李村唐貞觀初建¶
　　劉侣重脩明崇禎元年馬子講劉芳重脩(縣/志)¶
　元君廟　一在縣南門外一在丁留村俱明洪武間¶
　　修(縣舊/志)其縣南廟¶
本朝順治九年邑人趙希獻有重脩碑記(縣/志)¶
　真武廟　一在縣北永清坊明正統五年建一在縣¶
　　東十五里明永樂五年建(賈/志)¶
本朝康熙年重脩(縣/冊)¶
<pb:KR2k0050_WYG_028-81a>¶
　薄太后廟　在縣北七里元至正年建明正德年重¶
　　脩(縣/志)¶
　闗帝廟　一在清河北宏道書院東廟有三絶謂塑¶
　　絶畫絶寫絶一在縣北二十里樓底鎮塑繪與河¶
　　北廟同一在縣西北三里東村一在縣東北二十¶
　　里武官坊(馬/志)一在縣西南二里順治年建其在城¶
　　内者有三俱近代修葺(縣/冊)¶
　三元廟　在縣治西關元泰定二年建明嘉靖間邑¶
<pb:KR2k0050_WYG_028-81b>¶
　　尚書王承裕吕九經脩¶
本朝順治十一年張連斗住持張冲斗重脩(賈/志)¶
　金山廟　在縣東四十里明洪武十年張克忠建(縣/冊)¶
　移山廟　在縣東四十里明永樂十年席仲成建(縣/冊)¶
　韓侯廟　在縣北門外韓侯見詩經俗呼為九郎(馬/志)¶
　顯聖廟　在縣治内按碑記顯聖春秋伍貟也唐乾¶
　　符三年詔司農姬晉卿齎錦繖賽湫重脩昭宗追¶
　　封普濟王宋封靈濟昭佑顯聖王明萬厯年封為¶
<pb:KR2k0050_WYG_028-82a>¶
　　靈湫大帝重脩(縣/志)¶
　李衛公祠　在縣治西北祀唐李靖邑尚書王康僖¶
　　建少保温恭毅重脩内配祀左李公甫右馬雲巖¶
　　二先哲像春秋致祭(馮/志)宋德祐初封李衛公祠為¶
　　輔世靈祐王元加忠顯威烈王賜廟額曰仁濟(見/鄠)¶
　　(縣廟/碑記)¶
　二郎廟　在龍橋北安政坊元至正二十四年河南¶
　　行省右丞陳思道脩明正統七年兵馬指揮唐嵩¶
<pb:KR2k0050_WYG_028-82b>¶
　　重脩(王傳/舊志)内有班彦初大書遒美及唐孫真人思¶
　　邈衛公李靖祠門外有王端毅公所立李衛公故¶
　　里碑又有王康僖公所立建忠郡碑(馬/志)¶
　忠節祠　在縣治南元至正二十七年縣令朱春夫¶
　　婦死節明嘉靖十四年建祠立碑題有元縣尹朱¶
　　公夫婦忠節之碑嵗春秋祀碑文王康僖承裕撰¶
　　馬理書¶
本朝康熙四十二年知縣李瀛重脩扁其庭曰伉儷完¶
<pb:KR2k0050_WYG_028-83a>¶
　　人(馮/志)¶
　王太宰祠　在縣治西(賈/志)祀端毅公恕(縣/志)¶
　彰德祠　在縣治西明嘉靖二年勅建賜額曰彰德¶
　　祀尚書王恕春秋致祭(縣/志)¶
　報功祠　在儒學左明萬厯年為太子太保温恭毅¶
　　建春秋二祀有門人光禄少卿文翔鳯碑(賈/志)¶
　忠烈祠　在縣治北明崇禎五年贈光禄寺寺丞原¶
　　任良鄉縣知縣邑進士党還醇在任殉難勅建嵗¶
<pb:KR2k0050_WYG_028-83b>¶
　　春秋二祀(縣/志)¶
　　(附古/祠廟)唐髙祖廟在縣東北三十八里宋開寳六年¶
　　脩(府/志)蕭何廟在縣西(府/志)七郎廟在縣北四十里(府/志)¶
　　温公祠在縣北街(府/志)冀國公郝忠定祠在縣北樓¶
　　底内有諡議碑乃元中書左丞郝天挺之父(馬/志)元¶
　　帥楊子江祠在城内東北隅(王傳/舊志)¶
　慶善寺　在縣城内隋開皇四年建明永樂十三年¶
　　何覺通重建(賈/志)¶
<pb:KR2k0050_WYG_028-84a>¶
本朝順治五年邑舉人楊在階有重脩記(縣/志)¶
　萬善禪寺　在縣北八里竇村唐貞觀初建明正統¶
　　至萬厯間屢脩邑進士雒昻記云唐元勲長孫無¶
　　忌齋沐之地太宗勅命創建今之樓底人傳為長¶
　　孫皇后膏沐所而里以長孫名(縣/志)¶
　法華寺　在縣東三十里唐貞觀十二年建後僧圓¶
　　果増脩(王傳/舊志)明正德年重脩(縣/冊)¶
　普覺寺　在縣東北三十里張村里唐貞觀年建明¶
<pb:KR2k0050_WYG_028-84b>¶
　　成化年脩(賈/志)¶
　隆國寺　在縣東二十五里唐貞觀年建累代重脩¶
　　(縣/冊)¶
　觀音寺　一在縣治西北二里為西觀音寺一在縣¶
　　治東北二里為東觀音寺其東寺唐天寳元年建¶
　　明馬光禄理白舉人霖秦知縣寧李知縣良心穆¶
　　御史相秦知府鎬講學於中其西寺元中統四年¶
　　建殿前有當時御製碑明王康僖及門人講學於¶
<pb:KR2k0050_WYG_028-85a>¶
　　此(馮志載按賈志東西二/寺分  今本馮志併入)一在南門外唐太和年¶
　　建累代重脩一在縣東北三十五里元代建成化¶
　　年重脩(縣/冊)¶
　金輪寺　在縣東北三十六里唐寳應元年建其東¶
　　為羅漢洞寺(馮/志)洪武二十一年僧行選重脩(王傳/舊志)¶
　　金輪寺在舊縣西(賈志寺按賈志另載羅/漢洞  今照馮志併入)¶
　藏梅寺　在縣東三十二里唐時創建寺内有僧淡¶
　　祖師木像佛骨按舊碑文唐時黄巢應武試不第¶
<pb:KR2k0050_WYG_028-85b>¶
　　寓寺内讀兵書與住僧淡善巢自曹州叛逆入冦¶
　　據長安親至其寺迎淡不從責以大義巢怒手刅¶
　　淡於寺内人憐之取其骨造木像貯之至今骨尚¶
　　存嵗正月二十日里人争取骨治疾愈復還骨像¶
　　内名為睡佛骨今碑埋没不知其處(縣/志)¶
　廣教寺　在縣東四十里金大定年勅建累代重脩¶
　　(縣/志)¶
　壽峰寺　在縣北三十里元泰定四年僧福苑建(賈/志)¶
<pb:KR2k0050_WYG_028-86a>¶
　　明洪武年重修(縣/志)¶
　文峰寺　在縣東南八里𢎞治元年建萬厯年重脩¶
　　(縣/志)¶
　金山寺　在縣東南四十里萬厯年建¶
本朝順治年重脩(縣/志)¶
　法相寺　在縣東北四十里勅建年代無考明成化¶
　　年重脩(縣/志)¶
　洪福寺　原在縣治洪武初即其地為儒學後於縣¶
<pb:KR2k0050_WYG_028-86b>¶
　　北二十五里建寺仍以洪福名永樂十五年僧海¶
　　澄重脩(王傳/舊志)¶
　南小寺　在慶善寺東𢎞治間參政秦偉光禄馬理¶
　　講學於中(賈/志)¶
　張村寺　在縣東北光禄馬理侍郎吕柟嘗講學於¶
　　此有倡和詩(賈/志)¶
　積慶寺　在縣東北創始失傳内有古磚塔二級康¶
　　熙年間即於近地建寺後名積慶寺(縣/志)¶
<pb:KR2k0050_WYG_028-87a>¶
　大化觀　在縣東三十里有唐乾元通微道訣碑明¶
　　景泰間道士張志潔重建相傳真人飛昇於中(縣/志)¶
　太清觀　在縣東五里元至元二十四年道士楊若¶
　　水建明洪武七年道士張文質脩(賈/志)¶
　通元觀　在縣東北十五里樓底鎮明洪武年道士¶
　　劉宗道脩𢎞治嘉靖年屢脩¶
本朝康熙五年道士姚一臣等重脩(縣/志)¶
　龍陽宫　在縣治龍橋北安政坊又名游岩宫相傳¶
<pb:KR2k0050_WYG_028-87b>¶
　　為唐田游巖宅髙祖所幸第也唐堃厚龍陽宫記¶
　　云其地勢前對終南後枕嵯峩峪水涇渠左右交¶
　　流為渭北勝地後以兵燹惟存正光二年石刻元¶
　　中統初邑元帥楊子江請天光白真人主之重搆¶
　　殿宇元末復燬明重建增玉皇閣立碑記内有神¶
　　鐘形僅踰尺聲聞數里(縣/志)¶
　　(附古/寺觀)雲寂寺在縣北二十里樓底鎮唐貞觀十四¶
　　年建(馬/志)崇真觀在縣東北三十里宋清真冲妙先¶
<pb:KR2k0050_WYG_028-88a>¶
　　生于元隱建内有陳摶至道先生于真庵碑記書¶
　　號七家體虞歐褚薛顔栁李也(賈志今按王傳舊/志云  觀廢碑移)¶
　　(縣治/前)¶
　　盩厔縣¶
　老子祠　在縣東南三十里(賈/志)老子於此說道德五¶
　　千言授尹喜有説經臺又曰昇天臺華陽子録記¶
　　秦始皇好神仙於尹喜先生樓南作老子廟晉恵¶
　　帝元康五年更脩時木萬株連亘七里給戸三百¶
<pb:KR2k0050_WYG_028-88b>¶
　　供洒埽厯隋金元明屢有脩葺(縣/志)髙祖武德七年¶
　　十月丙子幸樓觀謁老子祠(通/鑑)¶
本朝康熙二十年知縣章泰重脩有記(縣/志)¶
　尹喜祠　在老子祠北(賈/志)碑畧云真人姓尹名喜字¶
　　公文天水人涉覽山水於盩厔聞仙里結草為樓¶
　　精思至道後迎老君請著書以恵後世遂屏絶人¶
　　事著書九篇號闗尹子(縣/志)¶
　關帝廟　在縣治學宫傍(縣/志)¶
<pb:KR2k0050_WYG_028-89a>¶
　白龍廟　在縣治廟後流泉足資灌溉毎嵗夏四月¶
　　祭祀康熙二十一年知縣章泰重脩有記(縣/志)¶
　關西楊夫子祠　在縣治郝村金大光年震後裔建¶
　　王渼陂張仰山有記(縣/志)¶
　趙元帥祠　在縣治元帥名公明周時人居趙大村¶
　　瓦子崗時黒虎為民害帥入黑水谷採薪遇之遂¶
　　擒虎土人建祠有生員趙巍碑記(縣/志)¶
　唐仙姑祠　在翠峰巔俗呼青山娘娘廟(縣/志)¶
<pb:KR2k0050_WYG_028-89b>¶
　二公祠　在縣治西街祀明知縣宋廷琦¶
本朝知縣劉文燦(縣/志)¶
　　(附古/祠廟)文王廟在縣西南倉谷東(縣/志)隋文帝廟在縣¶
　　東南五十里唐天寳三載建(府/志)鄭公祠在東郭外¶
　　其左有趙懿簡公祠(府/志)五栁祠淵明弟君秀為司¶
　　竹監淵明曾遊此為立祠(縣/志)¶
　善勝寺　在縣治西宣化坊唐景龍二年建明永樂¶
　　六年重建(賈/志)¶
<pb:KR2k0050_WYG_028-90a>¶
　寳相寺　在縣東三里祁家寨唐名光耀寺宋太宗¶
　　時改今名(賈/志)¶
　中興寺　在縣西南五十里黒水谷仙遊潭上有馬¶
　　融讀書石室即蘇軾及章惇題名處(馬/志)¶
　竹林寺　在縣東十五里南司竹村元至元中建(賈/志)¶
　僊遊寺　在南山寺西有塔(縣/志)仙遊寺榜曰普緣葢¶
　　此地故有仙遊宫俗因呼為寺名寺四面皆山黑¶
　　水經流其門盖奥區也殿前石塔塔下空中塑一¶
<pb:KR2k0050_WYG_028-90b>¶
　　病佛側睡且死諸羅漢按摩哭泣籲禱偹極情態¶
　　寺門西瀕水二石塔上刻呉道子畫諸佛像有東¶
　　坡題名(明王九思/遊南山記)¶
　黑山寺　在沙河南山下(縣/志)¶
　樓觀　在縣東南三十里本尹喜之居有草樓焉後¶
　　人創立道宫名曰樓觀唐岑參詩草樓荒井閉空¶
　　山關令乗雲去不還羽葢霓旌何處在空餘藥臼¶
　　在人間(馮/志)關令尹傳曰尹喜結草為樓精思至道¶
<pb:KR2k0050_WYG_028-91a>¶
　　周康王聞之拜為大夫以其樓觀望故號此宅為¶
　　關令草樓觀即觀之始也一云周穆王尚神仙因¶
　　尹真人草樓在終南山之隂召幽逸之人尹軌杜¶
　　沖謂之道士居於草樓之所號草樓觀(玉/海)𤣥宗開¶
　　元十年四月帝夢京師終南山趾有天尊之像求¶
　　得之於盩厔樓觀之側(冊府/元龜)樓觀紫雲樓兩層其¶
　　上為玉皇像北面其後灰壁南面為山水人物畵¶
　　葢甚竒非今人筆也(明王九思/遊南山記)唐髙祖自以系出¶
<pb:KR2k0050_WYG_028-91b>¶
　　老氏𤣥宗尊𤣥元皇帝詔改樓觀為宗聖觀宋端¶
　　拱三年詔改順天興國觀元中統元年改為宗聖¶
　　宫明萬厯間有道士姬東坡者善鼓琴講南華經¶
　　多自悟詩時出竒句上嘉其恬寂錫道經二藏龍¶
　　旂御仗幢旛十六及瑞蓮圖併勞以璽書(縣/志)前為¶
　　四子堂及文始三清二殿再進則望氣樓其右殿¶
　　曰景陽有丹井左殿曰寳章後為宗聖宫宫後林¶
　　莽翠繞有臺據髙岡之上曰說經臺元至元二年¶
<pb:KR2k0050_WYG_028-92a>¶
　　重脩樓殿凌空金碧溢目住山石廷玉有圖并記¶
　　(縣/冊)¶
　會靈觀　在縣東唐𤣥宗時建明末兵燹碑記猶存¶
　　(縣/志)開元二十九年帝夢一真容云吾是汝逺祖吾¶
　　之形像可三尺餘在京城西南一百餘里汝但遣¶
　　人尋求吾自應見帝覺即命使兼令諸道士相隨¶
　　於京城西南求訪果於盩厔縣東南山阜間乃遇¶
　　真容迎到便於興慶宫大同殿安置(冊府/元龜)此觀即¶
<pb:KR2k0050_WYG_028-92b>¶
　　遇真容處(賈/志)¶
　太平興國觀　在縣東三十里終南鎮宋蘇軾作上¶
　　清詞即此(賈/志)宋太宗以年號名宫今俗呼雪様宫¶
　　日乆傾圮至明潼關道張宗孟重建舊有碑記(縣/志)¶
　　有神降於盩厔民張守真家守真為道士即所居¶
　　創北帝宫太宗嗣位真君降言有忠孝加福愛民¶
　　治國之語詔於終南山下築宫凡二年宫成宫中¶
　　有通明殿題曰上清太平宫如真君預言祀神之¶
<pb:KR2k0050_WYG_028-93a>¶
　　夕上望拜興國六年十一月壬戌封神為翊聖將¶
　　軍大中祥符七年加號翊聖保德真君凡真君所¶
　　降語帝命王欽若編為三巻九年十月己卯上之¶
　　(玉/海)太祖神御之殿鳯翔上清太平宫(宋史/禮志)¶
　遇仙觀　在縣甘河鎮王重陽於此監酒稅有二人¶
　　時来飲酒一日二人亦邀重陽飲於甘河以瓢酌¶
　　甘水即良酒也遂醉飲而别重陽由是棄家而學¶
　　老子之道門人於此建觀曰遇仙(馬/志)¶
<pb:KR2k0050_WYG_028-93b>¶
　重陽宫　在縣東六十里(賈/志)地名舊為劉蔣村今為¶
　　祖菴鎮元翰林劉祖謙記云師咸陽人姓王名嚞¶
　　字知明重陽其號金正隆間遇至人於甘河後於¶
　　南時村掘地為隧封髙數尺居三年復自實之遂¶
　　遷於劉蔣村成道時門人建殿號祖師菴元季門¶
　　徒道衆會葬祖師重陽真人興建殿閣名重陽宫¶
　　又有勅藏御服碑王重陽手書如夢令碑明知縣¶
　　鄭達所書蘇武慢詞碑今寳之(縣/志)¶
<pb:KR2k0050_WYG_028-94a>¶
　　(附古/寺)龍興寺在縣西一里唐開元十二年置　崇¶
　　明寺在縣西一百步唐元和十四年置為瑞先寺¶
　　大平興國三年改(宋敏求/長安志)¶
　　渭南縣¶
　三皇廟　一在縣東北二十五里創建無考¶
本朝康熙九年重脩一在縣東二十里明成化元年建¶
　　嘉靖十年脩¶
本朝雍正五年重脩(縣/志)¶
<pb:KR2k0050_WYG_028-94b>¶
　西嶽廟　在武定里(賈/志)工部郎中劉汝靖撰碑(縣/志)¶
　闗帝廟　在縣治東其五指山襟湭門帶渭門各有¶
　　廟康熙四十二年知縣黄培俱重脩其縣東北縣¶
　　西北又有廟五俱經近年脩葺(縣/冊)¶
　龍王廟　在上漲鎮祀渭河神一在羊河祀羊河神¶
　　(縣/志)¶
　太白廟　在縣西北二十里天啟元年建¶
本朝康熙五十年重脩(縣/冊)¶
<pb:KR2k0050_WYG_028-95a>¶
　董仲舒祠　在縣東北董村(賈/志)明萬厯間諸生王之¶
　　佐重脩邑令徐吉有記(縣/志)距城五十里(縣/冊)¶
　蔡孝子祠　在縣城東祀漢孝子蔡順明萬厯間巡¶
　　按傅振商汝南人也與順同里過渭展墓遂令知¶
　　縣徐斗中建祠以妥之今孝子里有順墓在焉(縣/志)¶
　周處廟　在倒獸谷口離縣五十里世傳處殺白額¶
　　虎于此又傳赤水即處斬蛟地也水盡赤一祠在¶
　　胡村(縣/志)元順帝至元三年封晉周處為英義武恵¶
<pb:KR2k0050_WYG_028-95b>¶
　　正應王(續文獻通考蛟按晉史處宜興人今宜興/有長橋即斬  處此地似無其事但晉元)¶
　　(康中氐人齊萬年反處督兵西討授命死事大節/凛凛秦人壯而思之因立廟于谷口并收骸骨藏)¶
　　(之廟中殺虎斬蛟應是處少/年事其云故蹟不無附㑹)¶
　馬周祠　在縣東十里官路南按周博州茌平人事¶
　　唐太宗官吏部尚書當時勸太宗勵精節儉澤被¶
　　羣黎故其祠至今猶存(縣/志)¶
　裴晉公祠　舊在縣治西闗明嘉靖間移置闗外官¶
　　路北萬厯中知縣張棟增脩(縣/志)公河東人其苗裔¶
<pb:KR2k0050_WYG_028-96a>¶
　　散在四方渭獨居多因立祠(賈/志)與萊公並祀額曰¶
　　二公祠¶
本朝順治八年孫尹熿増祀蔡孝子王節度白樂天更¶
　　名五賢祠(縣/志)¶
　韓文公祠　在縣小里村(賈/志)離城十五里(縣/志)¶
　冦萊公祠　在縣北五十里下邽鎮係公故里公諱¶
　　準諡忠愍(賈/志)舊有旌忠碑宋叅知政事孫抃撰今¶
　　頽廢明少師楊一清有謁祠詩其一在棠村里(縣/志)¶
<pb:KR2k0050_WYG_028-96b>¶
　少保蒲弦南公祠　在西關祀明吏部尚書南企仲¶
　　禮部尚書王鐸有記(縣/志)¶
　忠烈髙平楊公祠　在西郭門内街南祀明知縣楊¶
　　暄副使李棠馥有碑記(縣/志)¶
　　(附古/壇廟)密畤在縣西南二里秦宣公作以祀青帝者¶
　　今其址猶存(雍勝/畧)三賢祠在儒學明倫堂東南祀¶
　　白居易冦萊公白敏中(馬/志)白樂天祠在縣東北紫¶
　　蘭村乃白故里(賈/志)¶
<pb:KR2k0050_WYG_028-97a>¶
　清凉寺　在縣大王村有塔後唐天成初建運使王¶
　　澤有詩(縣/志)一在縣東北四十五里明隆慶二年建¶
本朝雍正元年脩一在縣西南二十里明天順年建萬¶
　　厯年脩(縣/冊)¶
　慧照寺　在縣北四十里下邽里宋咸平二年建大¶
　　觀兀年脩明嘉靖三十四年重脩内有塔塔下有¶
　　萊公像(縣/志)¶
　靈臺寺　在靈臺山上宋仁宗曹皇后建(賈/志)¶
<pb:KR2k0050_WYG_028-97b>¶
　保寧寺　在縣東一里明洪武十七年建(馬/志)萬厯四¶
　　十年脩¶
本朝雍正十年重脩(縣/冊)¶
　迎祥寺　在縣北七十里志道里舊名寳豐寺明天¶
　　順二年重脩勅賜今名𢎞治正德年繼脩(縣/志)¶
　廣積院　在縣東北三十里明天順四年建¶
本朝順治六年脩雍正三年重脩(縣/冊)¶
　開元寺　在縣東北三十五里明成化十年建¶
<pb:KR2k0050_WYG_028-98a>¶
本朝雍正元年脩(縣/冊)¶
　大覺寺　在縣東北二十里明萬厯四十二年建¶
本朝雍正七年脩(縣/冊)¶
　龍興寺　有三俱明代建一在縣東北十里¶
本朝雍正九年修一在縣正北二十七里雍正七年脩¶
　　一在縣東北七十里康熙二十一年雍正七年繼¶
　　脩(縣/冊)¶
　元德觀　在縣東北三十里明洪武元年建¶
<pb:KR2k0050_WYG_028-98b>¶
本朝康熙五十年脩(縣/冊)¶
　聚仙觀　在縣東北四十里明天順元年建¶
本朝雍正三年脩(縣/冊)¶
　昊天觀　在縣南四十里明天順二年建¶
本朝康熙四十年脩(縣/冊)¶
　清真觀　在縣西南二十里明崇禎乙卯建¶
本朝康熙四十二年脩(縣/冊)¶
　瑞泉觀　在縣西南五里觀内有泉四時不涸故名¶
<pb:KR2k0050_WYG_028-99a>¶
　　(馬/志)上有秦女峰唐岑參詩云秦女峰頭雪未歸即¶
　　此又上有朝元洞泉懸流百丈取水禱雨輒應(縣/志)¶
　　明天順三年建嘉靖十二年脩(縣/冊)¶
　泰寧觀　在縣東南二里宋大中祥符四年建(馮/志)¶
　　(附古/寺觀)慈雲寺在縣城内本唐啓休寺元和中置後¶
　　改今名　建明觀在縣西三十里後魏普泰元年¶
　　置今廢(宋敏求/長安志)¶
　　富平縣¶
<pb:KR2k0050_WYG_028-99b>¶
　薄太后廟　在縣西北八里(賈/志)¶
　龍淵廟　在縣南二十里祀漢武帝(賈/志)¶
　關帝廟　在縣治西(縣/志)康熙十九年重脩(縣/冊)¶
　東嶽廟　在縣東門外(賈/志)康熙三十六年重脩(縣/冊)¶
　西嶽廟　在縣西連城内(賈/志)¶
　迤山廟　一在縣西南二十五里一在縣東演武塲¶
　　右(賈/志)迤者迤邐意也縣南荆山由嵯峨六峰巡𪋤¶
　　而東延數百里郡縣志曰迤山在富平西南二十¶
<pb:KR2k0050_WYG_028-100a>¶
　　五里為秦襄割地界處(縣/志)¶
　太白廟　在縣流曲鎮(賈/志)¶
　秦王翦廟　在縣北六十里其一為頻山神廟在縣¶
　　北三十五里亦祀秦王翦(馬/志)錦屏山上有王翦廟¶
　　(賈/志)¶
　後漢梁統廟　在縣東四十里(馬/志)¶
　鹹泉廟　在縣東十五里(馬/志)¶
　丁溪廟　在縣東三十里(馬/志)¶
<pb:KR2k0050_WYG_028-100b>¶
　唐李光弼祠　宋皇祐年建邑令王晢毁赤眉祠為¶
　　之明萬厯間知縣劉兊重脩(縣/志)¶
　張太宰公祠　在縣治東北明嘉靖初表彰忠義紞¶
　　以死靖難節得祀尚書唐龍有記(賈/志)¶
　楊忠介公祠　在縣治西祀御史楊爵(馮/志)明隆慶初¶
　　言官謂爵以言事逮獄宜有優䘏詔進光禄少卿¶
　　仍祀之知府羅惟垣撰碑知縣劉兊有捲亭石刻¶
　　文雒遵有記(縣/志)¶
<pb:KR2k0050_WYG_028-101a>¶
　孫恭介公祠　在縣治内祀尚書孫丕揚(賈/志)¶
　劉公祠　在縣東演武塲左明萬厯間知縣劉兌開¶
　　玉帶等渠以利民故祀(賈/志)¶
　　(附古/祠廟)髙禖祠在靈泉山巔(縣/志)後魏文帝廟在縣東¶
　　三十里(府/志)後周文帝廟在縣北十八里(府/志)¶
　八龍院寺　在縣東三十五里神光祖師說法八龍¶
　　聴講處有塔半截斜立不傾俗名半截塔(賈/志)雍正¶
　　五年重脩(縣/冊)¶
<pb:KR2k0050_WYG_028-101b>¶
　靈薦寺　在縣北橋頭北周髙祖武帝成陵薦靈之¶
　　地有石人石羊在(賈/志)距城十里嘉靖十六年重脩¶
　　(縣/冊)¶
　顯慶寺　在縣西南十五里開元年建(賈/志)¶
　普寧寺　在縣北唐開元年僧銑建(賈/志)距城三十里¶
　　(縣/册)¶
　盤龍寺　在縣西北二十五里金大定年建解元劉¶
　　士龍著述其中有年年老却盤龍寺不覺春光變¶
<pb:KR2k0050_WYG_028-102a>¶
　　栁條之句(賈/志)¶
　普淨寺　在縣東北四十里金大定年建(縣/冊)¶
　玉泉寺　在縣東北二里金大定年勅脩有交龍碑¶
　　字泐無考(縣/冊)¶
　卧龍寺　在縣南五里金大定年勅建有交龍斷碑¶
　　(縣/冊)¶
　元靈寺　在縣西北三十里洪武六年建(縣/冊)¶
　聖佛寺　在縣西三里創始失傳嘉靖三十三年重¶
<pb:KR2k0050_WYG_028-102b>¶
　　脩有釋迦如来第十六所真身舎利寳塔(縣/冊)¶
　大雲寺　在縣東北六十里萬厯十二年重脩(縣/冊)¶
　清凉寺　在縣東二里康熙二年重脩(縣/冊)¶
　瑞蓮寺　在縣東一里康熙三十五年重脩(縣/冊)¶
　長春觀　在縣西北三十五里元至正年道士洞講¶
　　建(賈/志)¶
　玉宸觀　在縣東北六十里順治十七年重脩(縣/志)¶
　棲雲觀　在縣北三十里(賈/志)¶
<pb:KR2k0050_WYG_028-103a>¶
　　(附古/寺觀)善慶寺在縣北流曲鎮(馬/志)靈感寺在縣西一¶
　　里按一統志金時建即古聖佛寺遺址(馮/志)行營都¶
　　統王鐸將兩川興元之軍屯靈感寺(通/鑑)¶
　　醴泉縣¶
　五帝祠　在縣北八十里祀五行(縣/志)¶
　唐太宗廟　舊在縣東三十里宋開寳六年重建李¶
　　營記金天眷元年重修唐慶記廟前有石刻昭陵¶
　　圖記六駿圖像唐太宗御製六駿贊薛岡撰六駿¶
<pb:KR2k0050_WYG_028-103b>¶
　　圖䟦宋游師雄有二圖題䟦元末兵燹明萬厯間¶
　　知縣姚燭移建縣城南崇禎五年署縣范文光增¶
　　建獻殿有碑記(縣/志)太祖朝嘗詔修先代帝王祠廟¶
　　令太常禮院重定配享功臣唐太宗以長孫無忌¶
　　房元齡杜如晦魏徴李靖配廟在京兆府(揮麈/前録)¶
　關帝廟　在新城東街(賈/志)其老軍營并大漢舊縣南¶
　　寧史德等村俱有廟(縣/冊)¶
　仙人祠　在縣東北八十里(賈/志)¶
<pb:KR2k0050_WYG_028-104a>¶
　龍王廟　在縣北四十里良馬村深山碧澗内有龍¶
　　潭嵗旱逺近祈禱輒應(縣/志)一在城南三十里三陳¶
　　村一在城東五十里范寨一在城北四十里東庄¶
　　村(縣/冊)¶
　東嶽廟　在縣東郭外一里(賈/志)明成化三年重修邑¶
　　人韓朝江劉永撰記(縣/志)一在縣南十里小陳村(縣/冊)¶
　天齊宫廟　在縣東北八十里(賈/志)¶
　真武廟　在縣東三十里舊縣村廟有嵐丹(縣/冊)¶
<pb:KR2k0050_WYG_028-104b>¶
　元君廟　在縣北一里有湫水旱禱神應(縣/志)康熙三¶
　　十五年重脩(縣/冊)¶
　顯聖廟　在縣治東南十五里即湫池廟一在縣東¶
　　楊范村元至大年重脩達嚕噶齊鄂囉有記(縣/志)其¶
　　范寨村索村曹村俱有廟(縣/冊)¶
　火神廟　在縣東三十里西張堡祀祝融(縣/冊)¶
　甘羅廟　在縣東北二十里(賈/志)¶
　　(附古/祠廟)唐肅宗廟在縣北三十里(賈/志)翁仲石獅猶存¶
<pb:KR2k0050_WYG_028-105a>¶
　　(縣/志)肅宗以苗晉卿裴冕配廟在京兆府(揮麈/前録)要册¶
　　廟一在市北一在市西二十一里一在縣西北三¶
　　十五里(馬/志)¶
　廣濟寺　在縣東北二十里有唐刻石鼓經咒(賈/志)金¶
　　大定三年重脩(縣/冊)¶
　新畤寺　在縣南十里新畤村有唐刻石幢(賈/志)¶
　南豆盧寺　在縣北三十五里(賈/志)¶
　北豆盧寺　在縣北四十里有唐刻石幢經咒(賈/志)¶
<pb:KR2k0050_WYG_028-105b>¶
本朝康熙三十五年重脩(縣/冊)¶
　香積寺　在縣東五十里薄太后村寺後有塔(賈/志)¶
本朝康熙十八年重脩(縣/冊)¶
　上柴寺　在縣北五十里上柴村(賈/志)¶
　保安寺　在縣治北洪武十五年建(馮/志)¶
　澄心寺　在縣東北二十里呉村成化五年建(縣/冊)¶
　文明寺　在縣南街成化十年重修内有塔一座(縣/冊)¶
　靈喜寺　在縣東十里張里村正德十六年建(縣/冊)¶
<pb:KR2k0050_WYG_028-106a>¶
　應喜寺　在縣東十里王店村嘉靖四十一年重脩¶
　　(縣/冊)¶
　慈濟寺　在縣北二十里乞都村順治二年建(縣/冊)¶
　堐底寺　在縣東北五十里堐底村順治三年建(縣/冊)¶
　廣通寺　在縣北十五里故縣村順治五年建有碑¶
　　(縣/冊)¶
　銅泉寺　在縣北四十里石泉村順治八年建(縣/冊)¶
　龍泉寺　在縣北十里黄付村康熙二年重修(縣/冊)¶
<pb:KR2k0050_WYG_028-106b>¶
　超覺寺　在縣東二十里晏村康熙五年重脩(縣/冊)¶
　智勝寺　在縣東北四十里白村康熙二十年建内¶
　　有二塔(縣/冊)¶
　安樂寺　在縣東二十里雍正五年重脩(縣/冊)¶
　水平菴　在縣治内(賈/志)¶
　　(附古/寺觀)石佛寺二一在縣東南上寨村一在縣東北¶
　　新寨村(府/志)瑶臺寺在縣東北昭陵之西(宋敏求/長安志)洞¶
　　真觀在縣東十里(府/志)紫府觀在縣北二十里(府/志)¶
<pb:KR2k0050_WYG_028-107a>¶
　　延安府¶
　社稷壇　在府城北附郭不置各縣如制(府/冊)¶
　風雲雷雨山川壇　在府城南附郭不置各縣如制¶
　　(府/冊)¶
　文廟　在城北雍正元年改啟聖祠為崇聖祠追封¶
　　孔子五代王爵各縣學如制(府/冊)¶
　先農壇　在東郊各縣如制(府/冊)¶
　關帝廟　在城東雍正三年追封關帝三代公爵供¶
<pb:KR2k0050_WYG_028-107b>¶
　　奉後殿嵗春秋廟祀以太牢各縣如制其一在西¶
　　山下(府/冊)¶
　文昌閣　在鳯凰山頂層樓一座范文正公所建名¶
　　曰鎮西挿雲逼漢以作一方保障内繪文昌聖像¶
本朝順治十年知府陳培基進士趙廷錫修有序康熙¶
　　十八年知府陳天植重修其魁星閣在嘉嶺山摘¶
　　星臺上趙茂允張維藩等建(府/冊)¶
　八蜡廟　在府城東南一里康熙四十三年知府孫¶
<pb:KR2k0050_WYG_028-108a>¶
　　川建有記各縣如制(府/冊)¶
　旗纛廟　在府城南鳯凰山下(府/冊)¶
　城隍廟　在府治西北鳯凰山下膚施縣另有廟在¶
　　東闗太和山下雍正四年紳士趙伯蒼等重修知¶
　　府呉瑞有記各縣如制(府/冊)¶
　郡厲壇　在府城北各縣如制曰邑厲鄉保曰鄉厲¶
　　(府/志)¶
　名宦祠　在學宫左雍正五年知府呉瑞捐修各縣¶
<pb:KR2k0050_WYG_028-108b>¶
　　學如制(府/冊)¶
　鄉賢祠　在學宫右雍正五年知府呉瑞捐修各縣¶
　　學如制(府/冊)¶
　忠義孝弟祠　在學宫内雍正元年建各縣如制(府/冊)¶
　節孝祠　在學宫外雍正元年建各縣如制(府/冊)¶
　　膚施縣¶
　五龍廟　在城水門外漢宣帝時建(賈/志)¶
　東嶽廟　在嘉嶺山(賈/志)相傳范文正公遺址也(縣/冊)¶
<pb:KR2k0050_WYG_028-109a>¶
　真武廟　在東關太和山頂石級累千有三天門陟¶
　　之者置身峻絶(府/志)¶
　五嶽廟　在清涼山腹(賈/志)司訓萬一貫重脩(府/志)¶
　黑龍廟　在東闗五龍山下廟旁有泉因泉求神塑¶
　　像専祠曰黑龍廟取北方象水之義雍正四年春¶
　　夏連月不雨知府呉瑞䖍禱神應乃捐修廟宇並¶
　　為之記(府/志)¶
　韓范祠　在城東闗祀韓忠獻公范文正公知縣范¶
<pb:KR2k0050_WYG_028-109b>¶
　　光遇重脩基址漸被水衝雍正四年知府呉瑞改¶
　　建有記(府/志)明嘉靖二年詔修宋臣韓琦范仲淹祠¶
　　于延川命翰林院擬祠額有司嵗時致祭從都御¶
　　史姚鏌給事中張原奏也(世法/録)¶
　五賢祠　在城西山之阿祀宋周程張朱五賢(府/志)¶
　袁湘廟　在府南元延安都總&KR0249;袁湘有恵政故祀¶
　　(馬/志)¶
　洪公祠　在太和山祀明知府洪濟逺(賈/志)¶
<pb:KR2k0050_WYG_028-110a>¶
　許公祠　在城南關祀明知府許明陞(賈/志)¶
　馬公祠　在城南關祀明知府馬呈秀(賈/志)¶
　董公祠　在太和山祀明知縣董直愚(賈/志)¶
　蕭將軍祠　在城東十里静因菴祀明延綏鎮守蕭¶
　　如薫(賈/志)¶
　楊太保祠　在城北察院前祀明兵部尚書楊兆(賈/志)¶
　張公祠　在嘉嶺山祀明副使張廷玉(賈/志)¶
　趙太保祠　在城内祀明兵部尚書趙彦(府/志)¶
<pb:KR2k0050_WYG_028-110b>¶
　阿姑聖母祠　在城北闗外(賈/志)趙廷錫建神為保安¶
　　何氏女甚靈應延境多祀之(府/志)¶
　龍逵寺　在城南二十里係勅建年代無考宋乾德¶
　　間修¶
本朝康熙七年重修(縣/冊)¶
　萬佛寺　在城東清涼山大小石佛萬餘多金元舊¶
　　碣相傳尸毘佛修行于此忽有鸇逐雀墮尸毘座¶
　　下尸毘憫其饑割膚肉飼鸇乃去(馮/志)内有僉事伍¶
<pb:KR2k0050_WYG_028-111a>¶
　　福詩(馬/志)¶
本朝康熙乙亥年修(縣/志)延州天山之巔有奉國佛寺庭¶
　　中有一墓世傳尸毘王之墓尸毘王出于佛經大¶
　　智論言常割身肉盡今天山下有擢筋河其縣為¶
　　膚施縣慶厯中施昌言鎮鄜延壊奉國寺為倉發¶
　　尸毘墓有枯骸尚完脛骨長二尺餘顱骨大如斗¶
　　并得玉環玦七十餘件(夢溪/筆談)¶
　嶺山寺　在府南一里嘉嶺山上金大定九年建有¶
<pb:KR2k0050_WYG_028-111b>¶
　　塔(馬/志)明萬厯三十六年脩(縣/册)¶
　報國寺　在府南四十里金大定九年建(馬/志)¶
　龍鳯寺　在府南六十里元至正十八年建(馬/志)¶
　歸一寺　在城北三里楊太保兆建(賈/志)後為皈依寺¶
　　(縣/志)¶
　栁林寺　在城南十里卧虎灣中書李如棠建(賈/志)¶
本朝康熙四十一年脩(縣/冊)¶
　安家寺　在城東四十里明嘉靖二十六年修至¶
<pb:KR2k0050_WYG_028-112a>¶
本朝康熙九年三次重修(縣/冊)¶
　河交寺　在城東五十里(賈/志)明嘉靖四十二年修(縣/冊)¶
　清化寺　在城東六十里(賈/志)¶
　清涼山寺　在城東尸毘舊跡層巒叠巘殿宇璘峋¶
　　郡之勝槩(縣/志)¶
　大通寺　在城南一里三台山下康熙九年修(縣/冊)¶
　慶真觀　在城西十五里宋政和元年建(馬/志)¶
　紫極宫　在府東南三里宋元豐初建(明一/統志)¶
<pb:KR2k0050_WYG_028-112b>¶
　太一宫　在府東六十里元至正中建(明一/統志)¶
　明浄洞　在三台山側康熙二十一年修(縣/冊)¶
　雲居洞　在城北三里光禄丞趙章建石崖楊太保¶
　　書棲雲洞三字(縣/冊)¶
　静因菴　在城東十里明崇禎七年都督蕭公建¶
本朝康熙十三年修總戎王令記(縣/冊)¶
　　安塞縣¶
　闗帝廟　在縣治東元大德中建後經冦焚¶
<pb:KR2k0050_WYG_028-113a>¶
本朝康熙十七年知縣馬震捐貲重建(縣/冊)¶
　順惠王廟　在縣西五十里祀宋將李顯忠縣北十¶
　　五里亦有廟¶
本朝順治十六年大水廟宇牆垣悉付波流惟神屹存¶
　　甚著靈騐康熙十六年重修(縣志恵餘詳見保/安順  王廟下)¶
　金蹄犢子廟　在縣南一百二十里古城南香林山¶
　　之凹昔有犢子出于石縫金蹄銀角因立廟(賈/志)¶
　香林寺　在洛河川距縣一百二十里唐開元二年¶
<pb:KR2k0050_WYG_028-113b>¶
　　建山勢陡峻怪石懸崖古栢森然産於石上其一¶
　　栢挺巻石而出石為之坼人以鐵束之五六月間¶
　　涼風逼人邑人郭指南讀書其上鐫其曲曰山之¶
　　阿(縣/志)明成化十六年修¶
本朝雍正五年重修(縣/冊)¶
　寳山寺　在城北八十里寺多牡丹稱為邑中遊賞¶
　　佳處其建無考明崇禎三年修(縣/冊)¶
　萬壽寺　在南郭外明崇禎十二年修¶
<pb:KR2k0050_WYG_028-114a>¶
本朝康熙二十二年重修(縣/冊)¶
　石宫寺　在城西七十里康熙三十年修(縣/冊)¶
　大佛寺　在城北八十里康熙三十四年修(縣/冊)¶
　福巖寺　在城西六十里康熙四十四年修(縣/冊)¶
　丹霞觀　在縣西十里元至正中建有碑(馬/志)元孝子¶
　　王思聰故里¶
本朝順治十年修(縣/冊)¶
　雲臺觀　在城北五里一峰孤峙二水遶流勢如削¶
<pb:KR2k0050_WYG_028-114b>¶
　　成上祀真武及吕純陽像明洪武至正德間屢修¶
本朝康熙四十四年重修(縣/冊)¶
　龍頭觀　在城東南半里康熙五十五年修(縣/冊)¶
　　(附古/寺)劍匣寺在縣治北五十里古洞臨崖院宇幽¶
　　勝攷碑記唐太宗偕李靖領兵征北番過髙奴抵¶
　　龍安界土人奏大蟒為害太宗射蟒入石罅挽其¶
　　尾化為劍缺刃按劍磨之石為之虧宋元祐中建¶
　　寺于此　均慶寺在縣西一里石鳯山上尸毘佛¶
<pb:KR2k0050_WYG_028-115a>¶
　　剜肉啖鷹救鴿鴿飛止此因以建寺今石像碑記¶
　　猶存(縣/冊)¶
　　甘泉縣¶
　關帝廟　在縣治北闗三代祠因限于廟址供奉在¶
　　帝廟左雍正五年知縣呉敦儉捐脩一在南闗知¶
　　縣趙汝梅建(縣/志)¶
　龍王廟　在城外東南師和山明永樂年建(縣/志)¶
　文昌閣　在城東南山明萬厯中建後圮¶
<pb:KR2k0050_WYG_028-115b>¶
本朝康熙四十六年知縣姜朝勲校士課㑹重建樓閣¶
　　(縣/志)¶
　文殊寺　在縣治東唐大厯四年建宋開寳六年元¶
　　至正十年明洪武永樂間俱重修有記¶
本朝亦有重修碑記(縣/志)¶
　衆寳寺　在縣北三十五里唐大厯中建晉天福間¶
　　重修紺殿崚嶒叢林極盛厯宋元明皆有增修碑¶
　　記内有白牡丹銀杏樹相傳唐時遺種移植即枯¶
<pb:KR2k0050_WYG_028-116a>¶
　　(縣/志)¶
　古谷寺　在縣東一百八十里其寺門木屑削成相¶
　　傳魯班遺跡(府/志)¶
　谷神觀　在縣東七十里金泰和五年建(馬/志)¶
　浄樂宫　在縣西二里太和山明嘉靖丙申邑人李¶
　　潤民夢帝降于山巔神帥羅列須臾驚寤遂卜址¶
　　搆元天殿後建昊天閣聖母祠山門之内則有三¶
　　官樓經營之始其地忽見白兔衆以為神因額其¶
<pb:KR2k0050_WYG_028-116b>¶
　　石坊曰玉臺至嘉靖丁未春落成焉(縣/志)¶
　凖提菴　在縣南十五里康熙六年知縣劉司李建¶
　　正殿三楹髙臺石甃空其中為三洞四傍各起石¶
　　臺諸像莊嚴菴外古栢陰翳垂楊環繞為一邑之¶
　　名刹(本菴/記)¶
　　安定縣¶
　闗帝廟　在城東一里與石宫寺對峙殿宇宏厰為¶
　　邑鉅觀知縣丘雲肇建雍正五年重修王鴻薦有¶
<pb:KR2k0050_WYG_028-117a>¶
　　記(縣/志)¶
　龍王廟　在縣治東川三里明時建樹林陰翳嵗旱¶
　　禱雨於此知縣廖均增修其一在北門外名小龍¶
　　王廟相傳大旱時羣兒壘神龕於河中大石上禱¶
　　雨有應其後山水暴漲神龕巋然獨存土人竒之¶
　　故立廟(縣/志)¶
　文昌祠　在縣治文筆山下山上亦有文昌閣(縣/志)¶
　真武廟　在縣城西知縣徐彬建雍正八年重修其¶
<pb:KR2k0050_WYG_028-117b>¶
　　一在楊家山(縣/志)¶
　普濟禪寺　在城北二百里宋治平四年建金泰和¶
　　四年元至元二十五年俱重修明洪武十六年増¶
　　修有記(縣/冊)¶
　斜溪寺　在縣治東北六十里泰寧里背山面水左¶
　　崗右阜元延祐二年重修明洪武初改為廣教院¶
　　永樂正統間屢修嘉靖丙申復重修有記創建無¶
　　考(縣/冊)¶
<pb:KR2k0050_WYG_028-118a>¶
　石佛寺　在縣東二里明洪武二年建(馬志作按安/定志  石宫)¶
　　(寺即石宫/仙所造)¶
　龍泉寺即魏家寺　在縣東五十里豐樂里創建無¶
　　考明嘉靖六年脩¶
本朝康熙十九年雍正九年俱重修有記(縣/冊)¶
　中原寺　在縣東三十里瓦瑶堡(縣/志)¶
　栢山寺　在縣北八十里(縣/冊)¶
　蕭寺　在縣東北一里(縣/冊)¶
<pb:KR2k0050_WYG_028-118b>¶
　　(附古/觀)迎祥觀在縣東八里(縣/志)¶
　　保安縣¶
　關帝廟　在城南門外天壽寺後(賈/志)宋建明時重修¶
本朝康熙三十三年增修一在城東(縣/志)¶
　太白廟　在縣西南太白山上禱雨有應(府/志)¶
　龍王廟　在縣南八蜡廟前(縣/志)¶
　真武廟　一在縣南四十里三台山創建無考¶
本朝康熙六年重修一在縣南九十里馬頭山明嘉靖¶
<pb:KR2k0050_WYG_028-119a>¶
　　二十年建萬厯十二年重修(縣/冊)¶
　元帝廟　在縣西一百二十里金頂山宋建明萬厯¶
　　二十五年重修廟在山巘崇麗莊嚴四方祈禱響¶
　　應(縣/志)¶
　順惠大王廟　在縣治東北九十里上有靈湫禱雨¶
　　獲應宋宣和二年建(馬/志)祀宋將李顯忠其子二郎¶
　　廟在馬頭山之東封號波海其三子三郎廟在縣¶
　　東山(縣/志)明英宗夢一金甲人嘗䕶衛問何人對曰¶
<pb:KR2k0050_WYG_028-119b>¶
　　宋大將李顯忠也見居保安後勅封順恵大王命¶
　　保安安定安塞嵗時致祭(府志將按李顯忠宋南/渡後  因著靈於明正)¶
　　(統北狩得封馬志云/宋宣和二年建似誤)¶
　天壽寺　在縣南二里(馮/志)明洪武五年勅建永樂以¶
　　後相繼增修¶
本朝順治十六年康熙四十九年俱重修(縣/冊)¶
　䕶聖寺　在縣治東(賈/志)¶
　龍泉寺　在縣西南百里内有清泉(賈/志)¶
<pb:KR2k0050_WYG_028-120a>¶
　　宜川縣¶
　盤古廟　舊在城東南盤古山上後徙河清里郭家¶
　　庄在縣東南一百里(縣/志)按地理坤鑑云盤古氏龍¶
　　首人身而今成都淮安京兆皆有廟祀事具徐整¶
　　三五厯紀及丹壺記(路史古按京兆/無盤  廟附考)¶
　關帝廟　在縣城北門内明洪武初重修¶
本朝康熙十八年復増修三代祠在後殿(縣/冊)¶
　真武廟　在縣城七郎山後洪武年修正德壬申毁¶
<pb:KR2k0050_WYG_028-120b>¶
　　於兵燹乙亥年主簿賀賔等復建(本廟/碑記)¶
　九天聖母殿　在城北九十里山冡村俗呼南九殿¶
　　雍正甲辰年修(縣/冊)¶
　唐渾瑊祠　在縣城東南五里鳯翅山谷(馬/志)瑊唐封¶
　　咸寜郡王宋元豐中追封忠武王(明一/統志)宜邑唐時¶
　　屬丹州咸寜郡即瑊封地也建祠後屢著靈異元¶
　　至正二十二年河東亂軍攻宜行中書省朱希哲¶
　　禱於祠是夜賊聞金戈鐵馬之聲詰旦逺遁二十¶
<pb:KR2k0050_WYG_028-121a>¶
　　三年亂軍復屯邑東山麓入殿盗神袍鎧弓矢未¶
　　下階有聲若雷遂相率驚懼棄物而走城郭終保¶
　　無虞廟中有恵澤泉嵗旱禱於此¶
本朝康熙四十四年知縣朱某因禱雨有應重修正殿¶
　　(本祠/碑記)¶
　二賢祠　在縣城南明萬厯初年建祀宋儒胡安定¶
　　張横渠兩先賢明知縣賈明孝有記(賈/志)¶
　崇聖院　在雲岩鎮相傳造寺之始有神騎虎入峪¶
<pb:KR2k0050_WYG_028-121b>¶
　　中亦名虎峪寺(賈/志)宋建隆年建明永樂二十三年¶
　　宣德九年嘉靖二十三年俱經修葺有碑記(縣/冊)¶
　隆興寺　在城南一里金皇統六年建明洪武二十¶
　　七年成化十七年嘉靖二十三年俱重修寺基周¶
　　圍三十餘畆肖像森嚴甲於諸寺(本寺碑記門按/馮志作東  外)¶
　　(一里元元/統中建誤)¶
　壽峰寺　在白水川(賈/志)縣東一百三十里金大定三¶
　　年建嵗乆頺廢明天順二年重建(本寺/碑記)¶
<pb:KR2k0050_WYG_028-122a>¶
　固州寺　在縣北一百五十里豐慶里延水川創建¶
　　無考¶
本朝順治十七年修(本寺/碑記)¶
　神潭寺今名慈勝寺　在縣東三十里加陽里秋林¶
　　鎮元至正十七年重修創時失考(本寺/碑記)¶
　元因寺　在虎頭山下(賈/志)城北一里明成化二十二¶
　　年僧延能修(本寺/碑記)¶
　興龍寺　在縣北八十里雲岩里俗呼下虎峪寺舊¶
<pb:KR2k0050_WYG_028-122b>¶
　　名薩河住持劉師重建改為靈泉唐神龍三年修¶
　　仍名薩河明萬厯三十二年僧修額曰興龍(本寺/碑記)¶
　　(龍賈志作興/  院似誤)¶
　興峰寺　在城内西街明白太監建(縣/志)¶
　甘泉觀　在城西十五里相傳昔有二道人仙去(賈/志)¶
　　縣西四十餘里有川曰甘泉因以名觀元至元十¶
　　七年創建(本寺/碑記)¶
　重陽觀　在縣西四十里明永樂八年建(馬/志)嘉靖二¶
<pb:KR2k0050_WYG_028-123a>¶
　　十八年重脩有御製碑記(縣/志)¶
　白雲觀　在城内(賈/志)坐落西街中祀老子由来已乆¶
　　後因開街易觀地明萬厯二十九年重建有碑記¶
　　(縣/志)¶
　　(附古/寺)佛光寺在平樂里(賈/志)坐落縣北佛光村距城¶
　　一百五十里¶
　　延川縣¶
　關帝廟　在縣治中街(賈/志)明萬厯四十五年知縣李¶
<pb:KR2k0050_WYG_028-123b>¶
　　廷薦建邑人石可乆記三代祠在後殿(縣/志)¶
　元帝廟　在城東南百步鑰匙山明嘉靖戊申年建¶
　　丁巳年修郝士光撰記(縣/志)¶
　龍王廟　在縣東硯頭源一在縣東北(縣/志)¶
　二聖廟　在縣治北(府/志)¶
　清凉寺　舊在縣治西金大定二年建(馬/志)古名石臺¶
　　寺在城北金貞祐三年勅賜今名元大德八年遷¶
　　城内西山上明𢎞治十六年知縣王彦竒以僧人¶
<pb:KR2k0050_WYG_028-124a>¶
　　居髙視下不便於民遷城南一里為朝賀習儀之¶
　　所正德四年知縣劉瑛増修教諭楊克敬記(縣/志)¶
　雲壽寺　在縣治南一里元大德四年建(馬/志)¶
　永壽寺　在縣西六十里劉家庄林壑幽静峰巒拱¶
　　翠清溪曲折如帶因地形勢築小城圍之無事則¶
　　肅法門以禁雜沓有事則斂村氓以禦外侮明天¶
　　啟年建¶
本朝康熙四十一年僧德聡修(髙鍾/嶽記)¶
<pb:KR2k0050_WYG_028-124b>¶
　釋迦院　在縣東南七十里延水闗枕山面水翠嶺¶
　　恒河稱為秦晉巨觀康熙十九年修(王守/經記)¶
　南寺　在縣南一里(縣/志)¶
　白浮圖寺　在縣南六十里寺前七塜相傳赫連勃¶
　　勃葬此(府/志)¶
　長春觀　在縣治西元至正三年建(馬/志)¶
　　延長縣¶
　后土廟　在縣北明永樂六年建(馬/志)¶
<pb:KR2k0050_WYG_028-125a>¶
　玉皇廟　在縣城西北翠屏山(賈/志)¶
　關帝廟　一在縣後山上一在東門外(賈/志)¶
　東嶽廟　在縣治東元至正中建(賈/志)¶
　南山神廟　在縣南屏山之上宋大觀四年建(馬/志)¶
　三官廟　在縣新城内(賈/志)¶
　風伯廟　在縣南四十里(賈/志)¶
　顯聖廟　在縣東三十五里多杏村祀伍子胥天旱¶
　　禱雨輒應(賈/志)金大德三年加呉大夫伍貟曰忠孝¶
<pb:KR2k0050_WYG_028-125b>¶
　　威惠顯聖王(續文獻/通考)¶
本朝雍正三年改封伍貟應衛公以從浙江撫臣法海¶
　　之請也(縣/冊)¶
　酇侯廟　在縣西明正統十年建天順七年知縣宋¶
　　麟重修(馬/志)¶
　府君廟　在縣東二十里嶺樹村(賈/志)府君姓崔名子¶
　　玉祁州古城人仕唐為長子縣尹有異政没為神¶
　　秦晉間多祀之(縣/志)¶
<pb:KR2k0050_WYG_028-126a>¶
　　(附古/祠廟)髑髏廟在城東六十里髑髏山相傳古時戰¶
　　塲收瘞白骨於此因置廟祀亦古恤國殤之遺意¶
　　也(賈/志)¶
　廣嚴寺　在縣西三十里唐貞觀三年建萬厯四十¶
　　八年修¶
本朝康熙三十五年修(縣/冊)¶
　太平寺　在縣治東創自宋明洪武永樂天順間屢¶
　　修萬厯間僧静潭鑄金佛像(賈/志)成化年僧覺性重¶
<pb:KR2k0050_WYG_028-126b>¶
　　修邑人樊儀有記(縣/冊)¶
　䕶國寺　在縣南五十里石跋山上(賈/志)創自明成化¶
　　年¶
本朝康熙二十年修(縣/冊)¶
　寳峰寺　在干谷驛東門外距縣七十里寺依山抱¶
　　水為邑形勝之地明代屢修有記¶
本朝順治年修康熙三十一年重修(縣/冊)¶
　西方院　在縣西門外河西山麓翟水遶其北屏山¶
<pb:KR2k0050_WYG_028-127a>¶
　　峙其東隔岸雉堞烟火千家四顧景色不减古福¶
　　地昔有僧真相因河水漲時渡者露立乃於渡頭¶
　　結茅為小憩菴後法弟性恒軰建寳殿一所始於¶
　　順治戊子嵗三年而落成(本寺/碑記)¶
　勝因菴　在東門外石巖前鑿石洞塑諸佛像樓閣¶
　　壯麗前有三教大殿慧門禪堂無不具備明正統¶
　　六年僧香也建將軍蕭如薫等捐助有記(縣/冊)¶
　玉虚觀　在西城嶺金興定五年建明萬厯十一年¶
<pb:KR2k0050_WYG_028-127b>¶
　　修(縣/志)¶
　皇慶觀　在縣東南五十里此地有玉皇石像古傳¶
　　牧童常聴石岩有鑿石聲石内若有人問曰開也¶
　　麽童應曰開忽山傾出石像後一夜各村俱夢人¶
　　借牛次旦家家失牛衆尋至石傾處見羣牛各卧¶
　　俱汗濕淋漓而石像立起或衆牛所曳也因立廟¶
　　(賈/志)¶
本朝康熙三十五年修(縣/冊)¶
<pb:KR2k0050_WYG_028-128a>¶
　　鳯翔府¶
　社稷壇　在府西北一里附郭不置餘州縣如制(府/冊)¶
　風雲雷雨山川壇　在府南一里明正德中知府王¶
　　江重修附郭不置餘州縣如制(府/冊)¶
　文廟　在府治東南廟内有栢四株大二十圍傳為¶
　　東坡所植明時屢修見侍郎何棟記¶
本朝雍正元年改啟聖祠為崇聖祠追封孔子五代王¶
　　爵各州縣學如制(府/冊)¶
<pb:KR2k0050_WYG_028-128b>¶
　先農壇　在東郊各州縣如制(府/冊)¶
　關帝廟　在府治北宋時建¶
本朝雍正三年追封關帝三代公爵供奉後殿嵗春秋¶
　　廟祀以太牢各縣如制一在城南順治初賀賊犯¶
　　鳯殺掠甚慘圍攻八旗屯堡三晝夜瀕破忽賊首¶
　　賀珍云見神提刀立於堡門遂引衆去居民德之¶
　　加修廟貌又於康熙四十三年重修其城東城西¶
　　俱有廟(府/冊)¶
<pb:KR2k0050_WYG_028-129a>¶
　文昌祠　在府城内儒林巷一在府東一里(府/志)¶
　旗纛廟　在千尸所後明洪武四年千户王成建(府/志)¶
　八蜡廟　在府城外餘州縣如制(府/冊)¶
　城隍廟　在府治西北隅明成化間知府侯瓚李雄¶
　　繼修提學副使伍福有記萬厯三十九年知府張¶
　　柟重修自為記鳯翔縣另有廟在城東一里萬厯¶
　　六年修餘州縣如制(府/志)¶
　郡厲壇　在府城西北一里餘州縣如制州縣曰州¶
<pb:KR2k0050_WYG_028-129b>¶
　　厲邑厲鄉保曰鄉厲(府/冊)¶
　名宦祠　在學宫左各州縣學如制(府/冊)¶
　鄉賢祠　在學宫右各州縣學如制(府/冊)¶
　忠義孝弟祠　在學宫内雍正元年建各州縣如制¶
　　(府/冊)¶
　節孝祠　在學宫外雍正元年建各州縣如制(府/冊)¶
　　鳯翔縣¶
　三皇廟　在城内十字街明時建¶
<pb:KR2k0050_WYG_028-130a>¶
本朝康熙十二年修(縣/冊)¶
　三公廟　在府東郭内祀周公太公召公附祀孔明¶
　　横渠春秋致祭明萬厯十五年闗西道苗浡然有¶
　　碑記(府/志)¶
　太白山神廟　在府東門外太白巷宋建元重修(馬/志)¶
　　明崇禎間郡城秋旱撫軍汪喬年為文遣耆老登¶
　　山取聖水甘霖立霈(見㑹城太/白廟碑記)¶
　䕶國顯佑廟　在府東郭三里(馬/志)¶
<pb:KR2k0050_WYG_028-130b>¶
　東嶽廟　在府東郭元至正二十六年建明成化六¶
　　年𢎞治三年重修俱有記(賈/志)¶
本朝康熙十年修(縣/冊)¶
　三官廟　在府治西街(賈/志)萬厯四年修其西闗廂横¶
　　水鎮各有廟(縣/志)¶
　鳯女祠　在城南五十里其地有鳯女臺相傳秦穆¶
　　築以居蕭史弄玉者後人因臺作祠以祀(縣/志)¶
　鄧艾祠　在府城北十里(賈/志)¶
<pb:KR2k0050_WYG_028-131a>¶
　横渠張夫子祠　在府治東街¶
本朝康熙二十五年知府曹鼎望重修檢討李因篤撰¶
　　記(縣/志)¶
　黙齋先生祠　在府治東秦穆公塜後明成化十九¶
　　年巡撫阮勤為張傑建知州長平郭定有記(賈/志)¶
　二郎廟　在府城東八里(賈/志)¶
　　(附古/壇廟)五畤在縣南漢志云雍縣有五畤水經注曰¶
　　雍有五畤祠以上祠祀五帝　地神廟在雍山麓¶
<pb:KR2k0050_WYG_028-131b>¶
　　每雨多於此發雲廟廢不敢修相傳建之則旱(縣/志)¶
　靈山寺　在城西靈鷲山如來在此闡教説法大梵¶
　　天王獻金山娑羅花感天主帝釋詣山聽法每有¶
　　慶雲異瑞在唐奉勅建修寺院賜號靈山浄慧禪¶
　　寺正統景泰間建修(本寺/碑記)¶
　開元寺　在府城内唐開元中建有蘇軾文及詩(馬/志)¶
　　大殿九間後壁呉道子元畫自佛始生修行說法¶
　　至滅度山林宫室人物禽獸數千萬種極古今天¶
<pb:KR2k0050_WYG_028-132a>¶
　　下之妙其識開元三十年云(聞見/後錄)¶
　普門寺　在府東一里唐建金大定六年修明正德¶
　　八年重修有唐王維呉道子壁畫宋蘇軾遊普門¶
　　寺懐子由詩(府/志)¶
本朝順治十三年僧㘓憨重修(縣/冊)¶
　寳蓮寺　在府治北街唐李茂貞建明嘉靖年間重¶
　　修(賈/志)¶
　羅鉢寺　在城西三十五里羅鉢村唐建¶
<pb:KR2k0050_WYG_028-132b>¶
本朝順治元年修(縣/冊)¶
　大金佛寺　在府治東元大德元年勅修世祖有疾¶
　　鑄金佛像髙尺許重三十五斤凖帝年數賜寺中¶
　　供養明洪武初像失永樂十六年賜僧錄司左覺¶
　　義副都綱善性住持正統初副都綱恵洪修成化¶
　　九年郡人霍瑄奏保北京慶夀寺僧大方領劄住¶
　　持本寺賜金襕袈裟大金佛寺額重修梵宇提學¶
　　副使伍福有記正德十三年僧湛聡重修有記(府/志)¶
<pb:KR2k0050_WYG_028-133a>¶
　寳昌寺　在府治東三里一名塔寺元泰定六年建¶
　　(馬/志)¶
　通靈寺　在府城内創建無考明嘉靖十一年重修¶
　　通判曹士竒有記(府/志)¶
　大成觀　在縣東一里唐天復六年建元至正四年¶
　　重建明宣德六年修提學副使伍福有記(府/志)¶
　景福宫　在城内東街宋元祐元年建明𢎞治十七¶
　　年修(府/志)萬厯三十八年重修(縣/冊)¶
<pb:KR2k0050_WYG_028-133b>¶
　天聖觀　在城内南街明時建¶
本朝康熙四年修(縣/冊)¶
　　岐山縣¶
　倉頡廟　在縣西南五里(馬/志)舊在城南河之南明景¶
　　泰間知縣張緒宗重修因河崩嘉靖中改建河北¶
　　原上有記嵗三月十六日祀(賈/志)今坐落徐家堡(縣/冊)¶
　郊禖廟　在姜嫄廟東(賈/志)¶
　姜嫄廟　在周公廟後(賈/志)¶
<pb:KR2k0050_WYG_028-134a>¶
　夏禹王廟　在縣東北十三里(賈/志)¶
　周太王廟　在縣東北五十里岐陽舊地創建無考¶
　　金重慶元年敷揚校尉楊德滋重修後圮誤傳為¶
　　赧王廟明正統間行人郭仲南過岐訪周遺址得¶
　　石碣乃知為太王廟知縣王澤重修仲南撰記(賈/志)¶
　太姜太任太姒三廟　俱在姜嫄廟東(賈/志)¶
　泰伯廟　在縣西北十里冦村(賈/志)¶
　王季文王廟　一在縣東北四十里岐陽鎮西明正¶
<pb:KR2k0050_WYG_028-134b>¶
　　統十四年重修一在太王廟側明嘉靖三十九年¶
　　申准春秋致祭萬厯八年闗西道張應福重修有¶
　　記(賈/志)¶
　周公廟　一在縣西郭街北内有三公像一在縣西¶
　　北十五里鳯凰山麓唐武德時建宋元祐元年重¶
　　修府學教授王嚴撰賦并序(賈/志)一在岐山廟後舊¶
　　有泉乆竭唐德宗大中間忽有五泉一時湧出賜¶
　　名潤德泉(雍勝/畧)元文宗天厯二年建周公廟在鳯¶
<pb:KR2k0050_WYG_028-135a>¶
　　翔府岐山之陽春秋祭奠如孔子廟儀(續文獻/通考)其¶
　　縣西北十五里廟在岐山中山勢迴合古木蒼翠¶
　　左有太公廟右有召公廟宋時建洪武初重修(馬/志)¶
　　明成化十九年巡撫阮勤奏周公廟頽圮乞修治¶
　　并賜祭上令有司修治春秋二祭(世法/錄)¶
本朝康熙乙巳年李楷謁廟有記(縣/冊)¶
　諸葛武侯廟　在縣南五丈原上元亷訪司副使郭¶
　　思恭記明嘉靖年知縣韓廷芳申准春秋致祭設¶
<pb:KR2k0050_WYG_028-135b>¶
　　廟役一名推官范宗鎮有記(賈/志)¶
　關帝廟　在縣治街北(縣/冊)¶
　東嶽廟　在縣東郭街南(賈/志)¶
　真武廟　在縣東郭街北(賈/志)¶
　火星廟　在城内新街明嘉靖二十七年知縣劉漢¶
　　重修(賈/志)¶
　三官廟　在城内東新街(賈/志)¶
　太白廟　在城東十三里(賈/志)¶
<pb:KR2k0050_WYG_028-136a>¶
　耆闍寺　在縣東北四十里崛山上唐乾寧四年建¶
　　(馬/志)明嘉靖二十五年修石磴﨑嶇巖洞峭絶春時¶
　　人多遊此扶風教諭楊一端記(府/志)¶
　聖壽寺　在縣東北四十里社成村唐建(賈/志)¶
　寳峰寺　在縣南一百五十里桃川内元至正中建¶
　　(賈/志)¶
　密嚴寺　在縣南四十里元至大二年建明洪武二¶
　　十四年作叢林(府/志)¶
<pb:KR2k0050_WYG_028-136b>¶
　太平寺　在縣治街北(縣/志)¶
　實相寺　在城西南三里髙家庄(縣/志)¶
　青峰寺　在縣南一百五十里青峰山上(賈/志)¶
　資福寺　在城西南五里庵營鎮(縣/志)¶
　棲雲觀　在城南二十五里宋熙寧二年建元元貞¶
　　間修(府/志)¶
　映陽觀　在映陽洞前元延祐六年建(賈/志)¶
　長春觀　在縣東北十三里禹王廟側元至元十六¶
<pb:KR2k0050_WYG_028-137a>¶
　　年建(府/志)¶
　丹陽觀　即令狐菴在縣南三十里元至元中建(賈/志)¶
　　扶風縣¶
　隋文帝廟　在縣東四十五里每嵗春秋祀(賈/志)隋髙¶
　　祖以牛宏髙熲賀若弼配廟在鳯翔府(揮麈/前録)¶
　關帝廟　在縣治儒學西三代祠在後殿(縣/志)¶
　東嶽廟　在縣東一里(賈/志)明洪武三年建嘉靖十三¶
　　年修(縣/冊)¶
<pb:KR2k0050_WYG_028-137b>¶
　三官廟　在縣東八里(賈/志)¶
　火星廟　在鳯泉東南五里(賈/志)¶
　太白廟　在縣南三里在城里(縣/冊)¶
　二龍廟　一在縣東南二十里一山聳秀松柏森然¶
　　渭水繞其下為青龍廟其在縣東北三十里為白¶
　　龍廟(府/志)¶
　姜嫄廟　在縣東南四十里邰城鎮内(賈/志)¶
　三義廟　在縣北二里(賈/志)一在在城里康熙四十七¶
<pb:KR2k0050_WYG_028-138a>¶
　鳯泉寺　在縣北訓義里離城五十里金時建中有¶
　　泉相傳鳯飲於此(縣/冊)¶
　丹霞觀　在美陽城明正德元年修(馬/志)¶
　修真觀　在縣東北一里(賈/志)¶
　景福宫　在縣治北(賈/志)金正隆年建明正德九年修¶
　　有仙人張三丰畫壁(縣/冊)¶
　魯馬庵　在縣北永安里距城四十里六朝古刹厯¶
　　代重修(縣/冊)¶
<pb:KR2k0050_WYG_028-138b>¶
　　&KR1307;縣¶
　太白山湫神廟在縣東南四十里太白山上唐天¶
　　寳八載封山神為神應公貞元十二年秋旱詔飾¶
　　祠廟翌日大雨黍稷用豐栁宗元有碑記宋至和¶
　　三年封神為濟民侯知府李昭遘重修有記嘉祐¶
　　七年復封為明應公府簽判蘇軾有祭告文并迎¶
　　送詞五章熙寧八年進封福應王金元俱仍王爵¶
　　明正統四年重建¶
<pb:KR2k0050_WYG_028-139a>¶
本朝康熙四十六年禱雨靈應知府朱琦立代天澤物¶
　　匾以誌神庥(府/志)天寳八載太白山人李渾稱於金¶
　　星洞仙人見語老君云有玉板石記符聖上長生¶
　　乆視令御史中丞王鉷入山洞求而得之閏六月¶
　　丙辰詔太白山可封為神應公其金星洞改為嘉¶
　　祥洞仍一洞置一祠宇仙人臺下置一觀以真符¶
　　玉芝為名(冊府/元龜)太白山至靈自昔禱無不應近嵗¶
　　向傳公少師為守奏封山神為濟民侯自此禱不¶
<pb:KR2k0050_WYG_028-139b>¶
　　應偶取唐㑹要看云天寳十四年詔封山神為靈¶
　　應公吾然後知神之所以不恱者即告太守遣使¶
　　禱之若應當奏乞復公爵且以瓶取水歸郡遂大¶
　　雨三日吾作奏檢具言其狀詔封明應公且修其¶
　　廟祀之日有白䑕長尺餘厯酒饌上嗅而不食父¶
　　老曰龍也是嵗嘉祐七年(東坡/志林)太白嵯峨萬丈積¶
　　亘古雪盛夏不化望之皓然絶頂有湫池三區深¶
　　不可測五色雲時覆其上山下軍行勿敢輕動鼓¶
<pb:KR2k0050_WYG_028-140a>¶
　　角不則烈風電雨立至(檢討王/豫嘉記)西方之帝是為少¶
　　皥其神太白其獸白虎其埜井鬼於卦為兌於行¶
　　為金金色白木老於火而死於金故草木不生金¶
　　壯水生故積雪不解湫池内文章變化葢山無草¶
　　木精華在水不則漳水蝃蝀之觀龍淵玉英之説¶
　　耳(李栢/記)大太白池清澈無塵中有神龍時大時小¶
　　常放五色光䖍叩則應旁有浄池鳥毛色可愛池¶
　　有寸草即銜去餘池同(按察賈鉉/山圖記)宇在山嶺皆板¶
<pb:KR2k0050_WYG_028-140b>¶
　　屋髙僅尋丈神像皆鐵鑄髙止三尺葢土人負以¶
　　上山不能大耳殿瓦用鐵制度古樸道士一二人¶
　　亦非紅塵客(賈鉉禱/雨記)其一廟舊在縣治西十步元¶
　　至正二十三年修明洪武十二年有祈雨靈應碑¶
　　嘉靖十年移建城南百步其一在清湫鎮元明俱¶
　　重修(縣/志)一在縣西南十五里第五村康熙十三年¶
　　重修處士李栢有記一在縣東二十五里明成化¶
　　年修亦有三湫池乆涸¶
<pb:KR2k0050_WYG_028-141a>¶
本朝順治十三年復湧出(縣/冊)¶
　關帝廟　在縣治東一里(府/志)明勅建¶
本朝雍正元年知縣茅子贄修(縣/冊)¶
　東嶽廟　在縣治元至正二年建明成化十五年重¶
　　修(賈/志)¶
　蘇子卿祠　在城東四十里湯浴西溝(縣/冊)¶
　張誠公横渠夫子廟　在縣大振谷口¶
本朝康熙二十三年¶
<pb:KR2k0050_WYG_028-141b>¶
賜額曰學達性天提學道許孫荃有重脩碑記又有祠¶
　　在縣東五十里横渠鎮先生故居元元貞間建延¶
　　祐四年縣尉楊粹重修進士文禮愷記明成化十¶
　　八年重脩參政劉憲記𢎞治二年參政謝綬奏准¶
　　春秋致祭一在縣治正統二年知縣石琳建𢎞治¶
　　四年知縣賈㫤重脩¶
本朝康熙五十七年知縣趙濬移建啟聖祠東(縣/志)國子¶
　　監學録張養䝉於萬厯二十六年四月題為釐正¶
<pb:KR2k0050_WYG_028-142a>¶
　　祀典以安神明䟽云輔成既得比例於珦松則張¶
　　載之父自應比例於輔成(續文獻/通考)¶
本朝雍正二年増先儒之當從祀入祠者一人張子横¶
　　渠之父張迪附入崇聖祠(政治/全書)¶
　雙烈祠　在縣治西祀烈女張存兒桂花(賈/志)¶
　西明寺　在縣西南二十里唐顯慶三年為𤣥奘法¶
　　師建酉陽雜爼云孫思邈隱終南石室與宣律互¶
　　參𤣥㫖於此(縣/志)¶
<pb:KR2k0050_WYG_028-142b>¶
　建法寺　在縣治東唐大厯元年建(賈/志)¶
　蟠龍寺　在縣西南三十里宋蘇軾宿此有詩(賈/志)¶
　浄光寺　在縣南一里宋元祐二年建(馬/志)明洪武十¶
　　六年重建(縣/冊)¶
　崇壽禪院　在縣東五十里宋蘇軾有詩(賈/志)¶
　槐北寺　在縣治槐芽鎮北一里即古惠濟院金大¶
　　定四年賜額明代屢有修葺萬厯二十六年知縣¶
　　陳直撰記畧云南擁太白北環渭水東接柿林西¶
<pb:KR2k0050_WYG_028-143a>¶
　　臨清湫先是有神僧浄古道者禪憩於此至金大¶
　　定四年住僧懐正拓址増殿刹勅賜院名而槐北¶
　　寺遂為一方勝槩焉(縣/志)¶
　大厯寺　在縣西北十里元泰定四年建明洪武九¶
　　年重修(府/志)¶
　天慶觀　在縣東里許元至大元年建至元中僉事¶
　　陳亞有詩(府/志)明洪武十六年重建(縣/冊)¶
　雲溪觀　在縣東南五十里元至大元年建(賈/志)¶
<pb:KR2k0050_WYG_028-143b>¶
　雲庵　在縣東南四十里金大定間有僧隱庵中後¶
　　有石洞洞刻達摩像相傳達摩傳法於此(縣/冊)¶
　　寳鷄縣¶
　玉皇廟　在縣東南六十里相傳唐縣尹劉綱夫婦¶
　　登仙處(賈/志)¶
　姜太公廟　在縣東南六十里磻溪側(馬/志)磻溪東北¶
　　流入渭廟居其右廟左有釣石石根著土甚微盤¶
　　旋而上至頂平廣雙窊膝跡顯然葢當時坐而持¶
<pb:KR2k0050_WYG_028-144a>¶
　　竿之所也明嘉靖間巡茶御史方新建(本廟/碑記)¶
　關帝廟　一在治東一在治西夾石橋一在□草原¶
　　何家村一在益門鎮有王仕碑記(縣/志)¶
　東嶽廟　在縣東明𢎞治中重修¶
本朝雍正六年邑舉人白本素修(縣/冊)¶
　龍王廟　在縣治南門外康熙己亥年署令王澤隆¶
　　修(縣/冊)¶
　　(附古/祠廟)陳寳祠在縣東二十里(賈/志)秦文公獲若石於¶
<pb:KR2k0050_WYG_028-144b>¶
　　陳倉北坂城祠之祀以一牢祠命曰陳寳(史/記)秦穆¶
　　公時陳倉人掘地得物若羊非羊若猪非猪牽以¶
　　獻穆公道逄二童子曰此名為媪常在地中食死¶
　　人腦若欲殺之以栢挿其首媪曰此二童子名為¶
　　陳寳得雄者王得雌者霸陳倉人舎之逐二童子¶
　　二童化為雉飛入於林陳倉人告穆公發徒大獵¶
　　得其雌又化為石置之汧渭之間至文公立祠名¶
　　陳寳(列異/傳)有當時祀鷄臺址存明提學伍福有詩¶
<pb:KR2k0050_WYG_028-145a>¶
　　(縣/志)¶
　青峰萬壽禪院　即青峰寺有二所俱在縣東南一¶
　　百八十里上院楚禪師開山陳倉人有名塔基址¶
　　存焉下院晉天福二年建有記(府/志)¶
　佛岩寺　在縣西四十里唐時崖裂佛出五十三軀¶
　　遂建為寺¶
本朝康熙癸卯年僧淡虚重修大學士党崇雅撰記(縣/冊)¶
　慶壽寺　在縣西北五里元大德五年僧雲岩建修¶
<pb:KR2k0050_WYG_028-145b>¶
　　(賈/志)¶
　燃燈寺　在縣東二十里元至大四年僧吉祥重建¶
　　(府/志)¶
　八角寺　在縣東一里後有泉水其形八角故名(馬/志)¶
　　明𢎞治十四年知縣許莊䟽泉入城為居民利(府/志)¶
　明素觀　在縣西南四十里正陽真人修煉處(賈/志)¶
　通仙觀　在縣南十五里大散仙人成道處(賈/志)¶
　啟靈觀　在縣東南六十里長春真人避暑之所(賈/志)¶
<pb:KR2k0050_WYG_028-146a>¶
　金臺觀　在縣東北一里許張三丰修道之所章丘¶
　　李春記(府/志)元末邑人楊軌山等修明宣德八年侍¶
　　郎張用澣重修(縣/冊)¶
　佑德觀　在縣東明洪武十六年重修(馬/志)正統七年¶
　　重修縣丞甯柔有碑記(縣/冊)¶
　丹陽觀　在縣東南四十五里丹陽馬真人度劉綱¶
　　處(縣/冊)¶
　七星觀　在縣西四十里有七星現彩故名(賈/志)¶
<pb:KR2k0050_WYG_028-146b>¶
　還丹院　在縣南二十五里純陽真人煉丹處(賈/志)¶
　混元洞　在縣東七十里長春真人煉魔處(賈/志)明𢎞¶
　　治辛酉年修(縣/冊)¶
　朝陽洞　在縣治東北二里張三丰修仙處明嘉靖¶
　　二十九年里人趙世鳯修(縣/冊)¶
　成道宫　在縣東南六十里渭水之南金大定十四¶
　　年建丘真人處機之住址元至元十七年道士方¶
　　志正等創建副使魏初有記其宫始名長春觀至¶
<pb:KR2k0050_WYG_028-147a>¶
　　元十四年始改今名(縣/志)¶
　　汧陽縣¶
　鯀亭廟　在城東北三十里元至正八年重修(馬/志)¶
　禹王廟　在縣東北二十里(賈/志)¶
　關帝廟　在縣治東文廟西康熙四十年重修有記¶
　　(縣/志)¶
　三賢祠　在縣治東祀燕公伋郭公欽段公秀實伋¶
　　從夫子適周欽肥遯於王莽居攝之世秀實死朱¶
<pb:KR2k0050_WYG_028-147b>¶
　　泚之難舊皆祀於鄉賢明天啟元年知縣夏之時¶
　　始創祠另祀錫山髙攀龍撰記馮從吾篆額(縣/志)¶
　唐段太尉祠　在縣南一里祀忠烈段秀實(賈/志)一在¶
　　縣西北四十里元鄒洪道有詩(馬/志)興元元年詔贈¶
　　太尉諡忠烈帝還都又詔致祭旌其門閭親銘其¶
　　碑太和中子伯倫始立廟有詔給鹵簿賜度支綾¶
　　絹五百以少牢致祭(唐書/本傳)¶
　普濟禪院　舊名龍泉寺在縣東十五里龍泉山上¶
<pb:KR2k0050_WYG_028-148a>¶
　　唐武德中創建五代時屢有興廢宋開寳元年住¶
　　僧進詞重修太平興國三年勅改普濟禪院(大中/祥符)¶
　　(三年知隴州/軍閻仲卿記)宋普濟禪院碑僧善儁書于侍御永¶
　　清稱賞以為不减聖敎序(石墨/鐫華)¶
　惠濟院　在縣澗溝河之西唐武德中建(賈/志)¶
　朝陽寺　在縣西十里段坊康熙二十二年建(縣/冊)¶
　䕶賢寺　在縣西二十里新興舖康熙五十四年建¶
　　(縣/冊)¶
<pb:KR2k0050_WYG_028-148b>¶
　玉虚宫　在縣治黄堵村元至元十三年建(府/志)¶
　玉清宫　在縣東三里金大定中建(馬/志)元至元十五¶
　　年修副使姚燧有記(府/志)¶
　　(附古/寺觀)毘盧寺在縣北一里碑記猶存(縣/志)朝元觀在¶
　　縣北十五里元至元十八年建今惟存碑記(縣/志)¶
　　麟遊縣¶
　關帝廟　在縣治西三代神牌供奉後殿(縣/志)¶
　文昌祠　在縣治東明嘉靖二十八年知縣張應時¶
<pb:KR2k0050_WYG_028-149a>¶
　　建(府/志)¶
　浮澤大帝廟　在縣北三里有靈湫祭禱響應(賈/志)¶
　齊王廟　在縣北門外童山祀唐崔子玉子玉生多¶
　　嘉政民頌德不忘建祠以祀金承定二年邑令王¶
　　璞以旱蝗禱雨立應遂新其廟元明以来屢次加¶
　　修有碑記(縣/冊)¶
　　(附古/祠廟)織女祠在縣東十里董永墓側相傳董永因¶
　　貧典身葬父為人治絲晝夜勤苦天感其孝遣仙¶
<pb:KR2k0050_WYG_028-149b>¶
　　女配永機織償足而去時人異之立廟以祀(府/志)¶
　天台寺　在縣西五里天台山上即唐九成宫故墟¶
　　也南面青蓮北負排雲寺内尚存白松古栢(縣/冊)¶
　招賢寺　在縣西五十里唐時建¶
本朝康熙五十四年修(縣/冊)¶
　興國寺　在縣治北門外童山下唐開元十年建唐¶
　　時古松尚存有銀杏樹大四五圍髙與山齊明正¶
　　統間嵗旱禱雨靈應蜀進士李同文有記(縣/志)¶
<pb:KR2k0050_WYG_028-150a>¶
　閣頭寺　在縣北五十里唐太和中建(賈/志)¶
　石臼寺　在縣南十五里石臼山上元至正十五年¶
　　建(縣/志)¶
本朝康熙四十二年修(縣/冊)¶
　畫閣寺　一在縣東三十里一在縣西八十里俱元¶
　　大德五年建(府/志)¶
　青蓮山寺　在縣西二十五里明季火焚¶
本朝康熙四十二年修(縣/冊)¶
<pb:KR2k0050_WYG_028-150b>¶
　仙遊觀　在縣治東北昔有一道人進此觀忽不見¶
　　人始知其為仙故名宋蘇軾有詩(府/志)明永樂五年¶
　　修(縣/冊)¶
　金陽觀　在縣北八十里元至正八年建(馬/志)¶
　　隴州¶
　西鎮呉山廟　在州南七十里呉岳山下唐李晟鎮¶
　　鳯翔時旱禱雨應有侍御史内供奉于公異記廟¶
　　前有御香亭(馬/志)周禮西鎮曰岳呉岳即汧山亦名¶
<pb:KR2k0050_WYG_028-151a>¶
　　呉山水經注云呉山三峰秀出雲霄山頂相捍望¶
　　之常有落勢其位西方故曰西鎮(府/志)開皇十六年¶
　　正月准西鎮呉山造神廟(隋書禮/儀志)天寳十載二月¶
　　己亥遣大理少卿李禎祭呉岳山成德公至德二¶
　　年二月帝在鳯翔改汧陽郡呉山為西岳増秩以¶
　　祈靈助清泰元年正月壬申詔呉岳成德公可進¶
　　封靈應王其祠宇宫屬仍同五嶽初帝在鳳翔將¶
　　有沉閼之釁遣房暠祀之有應至是欲加封爵下¶
<pb:KR2k0050_WYG_028-151b>¶
　　有司簡討奏天寳十載正月封呉山為成德公至¶
　　德二年十二月改呉山為嶽祠享官屬視五嶽今¶
　　國家以靈告祥宜示殊等故有是命二年四月庚¶
　　午授冊於少府監烏昭達往呉山祠封靈應王(冊/府)¶
　　(元/龜)開寳六年遣使奉衣冠劍履送西鎮呉嶽廟立¶
　　秋日祀西鎮呉山於隴州呉山舊封成德公元豐¶
　　八年封王(宋史/禮志)大德二年二月加封西鎮呉山為¶
　　成德永靖王至元三年定嵗祀嶽鎮之制七月土¶
<pb:KR2k0050_WYG_028-152a>¶
　　王日祀呉山於隴縣界以所在守官為之(元史祭/祀志)¶
　　明洪武三年詔嶽鎮海瀆英靈之炁受命上帝豈¶
　　國家封號可加命依古制止以山水本名稱西鎮¶
　　呉山之神十二年勅修遣官賜金香盒一座有司¶
　　祭服二襲永樂二年勅修正統五年災知州張幹¶
　　重建(州/志)隆慶二年六月以陜西地震命撫臣張祉¶
　　告祭西鎮呉山之神(續文獻/通考)¶
本朝順治八年遣尚書王鐸致祭十四年知州黄雲蒸¶
<pb:KR2k0050_WYG_028-152b>¶
　　修知府項始震有記康熙二年遣副都御史楊時¶
　　薦致祭四十二年五月¶
賜額曰五峰挺秀五十二年遣内閣侍讀學士查弼納¶
　　五十八年遣翰林侍讀陳世倌致祭雍正元年遣¶
　　内閣侍讀學士田文鏡致祭俱有碑記每嵗春秋¶
　　有司修其常祀(州/志)¶
　關帝廟　在州治西康熙四十四年修(州/冊)¶
　秦王廟　在小隴山相傳穆公西征至此囘車後因¶
<pb:KR2k0050_WYG_028-153a>¶
　　立廟(賈/志)¶
　靈義侯祠　在州城内唐大厯二年故郡壘艱於得¶
　　水苟氏夫婦獻地因遷城於此勅封為靈義侯靈¶
　　順夫人立祠以祀有禱屢應至宋太祖時西番占¶
　　至汧渭累戰不勝禱於侯祠茍氏復顯靈退賊還¶
　　七十餘郡封為安祐侯靈順夫人賜廟額曰安祐¶
　　(州/志)¶
本朝康熙五十二年修(州/冊)¶
<pb:KR2k0050_WYG_028-153b>¶
　　(附古/壇廟)上畤下畤在景山之陽秦靈公作以祀黄帝¶
　　(賈/志)¶
　開元寺　在州北一里河北坂有木塔七級唐開元¶
　　中建元皇統間修明宣德八年重修¶
本朝順治十八年闗西道叅政李月桂捐修有記(州/志)¶
　龍眼寺　在州東十五里杜陽堡山脊有二泉如龍¶
　　眼故名唐鄭國公建明𢎞治間重修(府/志)¶
　白馬寺　在州南關唐開元中建明景泰正德間屢¶
<pb:KR2k0050_WYG_028-154a>¶
　　修(賈/志)¶
　覺皇寺　在州神泉鎮唐開元中建(賈/志)¶
　鐵佛寺　在香泉内有鐵佛一尊寺有二上曰惠力¶
　　寺下曰永福院宋咸平中建元祐間重修(府/志)¶
　興國寺　在州治西北隅(馬/志)元至元中建¶
本朝順治十四年鎮守張光祖重修(州/志)¶
　萬壽宫　在州西一里朱家寨宋建紹興間道士馬¶
　　丹陽者居之明正德十年重修(府/志)一在州東二里¶
<pb:KR2k0050_WYG_028-154b>¶
　　東觀川元至元中建(州/志)¶
　谷神觀　在州治北二里宋時建(州/志)¶
　寒居洞　在州頭鎮北山下有嵩陽居士記(賈/志)¶
　混元宫　在州西北六十里景福山頂(州/冊)¶
　¶
　¶
　¶
　陜西通志巻二十八¶
